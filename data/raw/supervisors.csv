cile;nazev.1;statni-prislusnost;vedidk_core_researcher;titul-pred;jmeno;prijmeni;vedoucí jméno;vedoucí příjmení;vedoucí vedidk;ORCID vedouci;researcherid vedouci ;scopusID vbedouci;druhy vedouci jmeno;druhy vedouci příjmeni;druhy vedouci vedidk;ORCID druhy vedouci;researcherid druhy vedouci ;scopusID druhy vedouci
"Multireferenční metody vázaných klastrů jsou známé přesným popisem statické i dynamické elektronové korelace. Vzhledem k vysoké
výpočetní náročnosti, dané škálováním, je však jejich použití omezeno pouze pro malé molekuly. Jak je známé pro řadu metod, toto
škálování je možné snížit až na lineární použitím lokalizovaných orbitalů a lokálních technik. Tento projekt se zabývá vývojem lokální
aproximace multireferenční metody vázaných klastrů, která by byla použitelná pro studium velkých molekul s výrazným multireferenčním charakterem.";Ústav fyzikální chemie J. Heyrovského AV ČR, v. v. i.;CZ;7013507;Mgr.;Ondřej;Demel;;;;;;;;;;;;
Předmětem projektu je využití pokročilých počítačových simulací pro design (i) nových funkčních materiálů a (ii) cest pro jejich přípravu ve formě tenkých vrstev pomocí plazmatu. Bude využita řada simulačních technik, od modelování plazmatu přes reprodukci růstu vrstev pomocí klasické molekulární dynamiky po ab-initio výpočty struktur a vlastností materiálů. Studované materiály budou zahrnovat především multikomponentní nitridy ze systému (Hf/Zr)(Ta)(Si)BCN, a oxidy kovů (Zr, Hf nebo Ta). Simulace budou zaměřeny na vztahy mezi (i) prvkovým složením materiálů nebo toku částic ze kterých tenké vrstvy rostou, (ii) podmínkami přípravy vrstev, (iii) jejich (nano)strukturou a (iv) jejich vlastnostmi. Studované vlastnosti materiálů (v případě nanokompozitů také jednotlivých fází které je tvoří) budou zahrnovat nejen mechanické, optické nebo elektrické vlastnosti, ale také jejich (meta)stabilitu. Důraz bude kladen na simulace užitečné pro podporu paralelně probíhajícího experimentálního výzkumu, a na experimentální ověřování získaných teoretických výsledků.;Západočeská univerzita v Plzni / Fakulta aplikovaných věd;CZ;3554392;doc. Ing.;Jiří;Houška;Jaroslav;Vlček;1975714; 0000-0003-2627-2074;B-9259-2016;;Marcela;Bilek;;;;
Elektromagnetické vlny v prakticky bezesrážkovém plazmatu vnitřní magnetosféry Země představují jedinečný mechanismus, který může výrazně ovlivňovat distribuční funkce jednotlivých složek a přenášet energii i na velké vzdálenosti. Pochopení jejich generačních mechanismů, polohy zdrojových oblastí a způsobu šíření je klíčové pro porozumění formování Van Allenových radiačních pásů. Cílem předkládaného projektu je studium vybraných vlnových jevů velmi nízkých frekvencí pozorovaných ve vnitřní magnetosféře, konkrétně: rovníkového šumu, kvaziperiodických emisí a čárového záření. Za tímto účelem budou využita aktuální družicová data (Cluster, DEMETER, Van Allen Probes) a pokročilé metody vlnové analýzy, společně s teoretickými výpočty šíření (raytracing). Systematicky prostudujeme výskyt těchto vln, a to jak prostorové rozložení, tak optimální podmínky jejich vzniku. Prozkoumáme závislost jejich vlastností na relevantních parametrech a přispějeme k pochopení jejich generačních mechanismů.;Univerzita Karlova / Matematicko-fyzikální fakulta;CZ;5005663;RNDr.;František;Němec;Ondřej;Santolík;9496726;0000-0002-4891-9273;F-7766-2014;;Michel;PARROT;;;;
Mitochondriální ATP syntáza má esenciální úlohu v glukózou stimulované sekreci inzulínu pankreatickými β-buňkami. Proto je pravděpodobné, že mechanismy regulující mitochondriální ATP syntázu jako například endogenní protein IF1, nebo post-translační modifikace mají podstatný vliv na regulaci fyziologické funkce pankreatických β-buněk. Doposud nebyla publikována žádná práce zabývající se významem těchto regulačních mechanismů v pankreatických β-buňkách. Cílem tohoto projektu je stanovit vliv molekulárních mechanismů regulujících ATP syntázu na buněčný metabolismus a homeostázu reaktivních kyslíkových radikálů v pankreatických β-buňkách a následně také na sekreci inzulínu těmito buňkami. Kromě studií bioenergetických parametrů pankreatických β-buněk budeme také studovat úlohu těchto mechanismů v regulaci buněčného přežívání za podmínek hypoxie, nutričního hladovění nebo zvýšeného oxidativního stresu. Úspěšné splnění projektu by významně přispělo k pochopení molekulárních procesů, které se uplatňují v etiologii Diabetu (T2DM).;Fyziologický ústav AV ČR, v. v. i.;CZ;9643737;Ing.;Andrea;Dlasková;;;;;;;;;;;;
S nástupem genetiky se z původně velmi široce pojatých skupin diabetu typu 1 a 2 vydělilo několik typů monogenně podmíněných poruch metabolismu (např. MODY1-9). Klinické projevy jednotlivých mutací týchž genů se navzájem diametrálně odlišují, jejich funkční analýza však vesměs dosud nebyla provedena. Na základě rozsáhlého prescreeningu se zaměříme na funkční analýzu mutací v genu pro glukokinázu a transkripční faktory způsobující MODY pacientů ve středoevropském prostoru. Výstupem projektu bude funkční validace mutací na úrovni enzymatické aktivity jednotlivých proteinů zodpovědných za vznik MODY, a determinace změn jejich aktivity v odpovědi na podání inhibitorů a především aktivátorů těchto enzymů. Zaměříme se rovněž na analýzu farmakokinetiky a farmakodynamiky již klinicky užívaných derivátů sulfonylurey u MODY pacientů s důrazem na možnou personalizaci způsobu podávání léčiv v návaznosti genetické dispozice jednotlivých pacientů.;Univerzita Karlova / 3. lékařská fakulta;CZ;2765233;RNDr.;Petr;Heneberg;Petr;Dráber;5182581;;G-3412-2014;;;;;;;
Cílem projektu je zpracovat dějiny sociologie ve střední Evropě (vymezené jak geopoliticky, tak diskursivně) v období před druhou světovou válkou. Novum projektu spočívá ve srovnávací perspektivě, která byla doposud spíše upozaděna, neboť výzkum v této oblasti probíhal spíše v hranicích národních států. Základní otázky projektu jsou: jak probíhal proces institucionalizace sociologie ve středoevropských zemích, zda lze vysledovat společné vzorce v biografiích i konceptech důležitých středoevropských sociologů, a jaké povahy byl vztah mezi sociologií a politikou v životě a díle nejdůležitějších sociologů. Aby mohly být tyto otázky zodpovězeny, bude vedle studia literatury a biografických materiálů využita metoda kvantitativní i kvalitativní obsahové analýzy časopisů a výzkum archivních pramenů. Výsledky budou publikovány formou 3 článků v impaktovaných časopisech, 1 článku v českém recenzovaném časopise a 1 monografie.;Slezská univerzita v Opavě / Fakulta veřejných politik v Opavě;CZ;8336628;PhDr.;Dušan;Janák;Radim;Marada;1983709;0000-0001-7505-3156;T-6314-2017;24479080900;;;;;;
Tento projekt nabídne kritické filologické zpracování dvou rozsáhlých nových rukopisů hymnu Šulgi B a všech rukopisů hymnu Šulgi E. Tyto dva texty oslavující krále Šulgiho z Uru (asi 2100 př. Kr.) jsou modelovými příklady intertextuality a patří k nejskvělejším příkladům sumerské poetické tvorby. Hymnus Šulgi B podrobně popisuje panovníkovy válečné úspěchy a kulturní politiku, zatímco hymnus Šulgi E shrnuje jeho údajnou vojenskou udatnost a intelektuální schopnosti, což se významně dotýká historiografie období III. dynastie urské a následujícího starobabylonského období. Zamýšlené monografické vydání nových tabulek s textem hymnu Šulgi B (jedna obsahuje unikátní dvojjazyčný sumersko-akkadský text hymnu) přinese i rozbor nejstarších metod překladu sumerské literatury do akkadštiny. V rámci projektu bude zpracován i dosud nevydaný hymnus Šulgi E a výsledky práce na tomto textu budou publikovány ve svazku rukopisů sumerské královské literatury z Yale Babylonian Collection, který připravuje W. W. Hallo, emeritní profesor asyriologie a babylonské literatury na Yaleově univerzitě.;Univerzita Hradec Králové / Filozofická fakulta;CZ;5572568;Mgr.;Luděk;Vacín;;;;;;;;;;;;
V projektu budeme studovat vztah mezi veličinami za přítomnosti dalších vysvětlujících veličin (tzv. kovariát). Pomocí teorie kopulí lze rozlišit, zda kovariáta ovlivňuje pouze marginální rozdělení nebo také ovlivňuje samotnou strukturu závislosti. Pro obě situace navrhneme neparametrické odhady kopulí (a také některých důležitých koeficientů korelace) a odvodíme jejich asymptotické rozdělení. Tyto neparametrické odhady jsou důležité nejen samy o sobě, ale také pro diagnostiku parametrických modelů. Vedle toho přispějeme také k teorii parciálních pořadových korelačních koeficientů. Tyto nové výsledky společně s dalšími již známými výsledky o kopulích použijeme k rozvoji aktuárských technik pro stochastické rezerovávní škod v neživotním pojištění. Potenciální výhody těchto nových technik budeme používat při analýze reálných dat z oblasti pojišťovnictví.;Univerzita Karlova / Matematicko-fyzikální fakulta;CZ;2905930;Ing.;Marek;Omelka;Jana;Jurečková;8936161;0000-0002-1250-6338;B-2768-2008;6603416797;;;;;;
Dětská akutní lymfoblastická leukémie (ALL) je onemocnění, jehož biologická podstata je značně heterogenní  a komplexní a není dosud zcela objasněna. Za vznikem ALL , jejím biologickým charakterem  a klinickým chováním, stojí získané genetické aberace. Jednou z rekurentních aberací dětské ALL jsou intragenové delece genu ERG. Ukázali jsme, že se vyskytují přibližně u 5% dětských ALL a jsou specificky asociovány s určitými biologickými a klinickými parametry a s příznivou prognózou. ALL nesoucí delece genu ERG jsou také charakterizovány specifickým expresním a DNA metylačním profilem, odlišujícími je od jiných podtypů ALL. Delece genu ERG nejsou tedy pouze tzv. “passenger” aberací, ale určují biologický charakter onemocnění. V navrhovaném projektu se zaměříme na funkční charakterizaci aberantního proteinu, který je exprimován  z parciálně deletované alely. S použitím vlastních i publikovaných experimentálních in vitro i in vivo postupů stanovíme, jak se liší funční vlastnosti aberantního a wild type proteinu ERG.;Univerzita Karlova / 2. lékařská fakulta;CZ;5405769;MUDr.;Markéta;Kubričanová Žaliová;;;;;;;;;;;;
Povrchové napětí vodných systémů hraje významnou roli jak v inženýrských aplikacích, zahrnujících například úpravu mořské vody, návrh tepelných trubic pracujících se směsmi vody a alkoholů, či problematiku namrzání letadel, tak při studiu přírodních dějů v atmosféře při vzniku kapek a krystalků a v geologických procesech. V projektu bude studováno povrchové napětí čisté vody, mořské vody a směsí vody se solí a s alkoholem při rovnovážných teplotách a v metastabilním podchlazeném stavu. Nově vyvinutá aparatura v Laboratoři kinetiky fázových přechodů na ÚT AV ČR bude upravena pro měření dvěma nezávislými metodami: měření v horizontální kapiláře s tlakovou kompenzací a měření pomocí elevace ve vertikální kapiláře. Nová experimentální data ověří a zpřesní stávající vztahy pro povrchové napětí studovaných vodných systémů v méně probádaných rozsazích teplot. Experimentální výsledky budou porovnány s modelem mezifázových vlastností na rovinném a kulovém fázovém rozhranní založeném na gradientní teorii spojené s PC-SAFT stavovou rovnicí.;Ústav termomechaniky AV ČR, v. v. i.;CZ;4843657;Ing.;Václav;Vinš;;;;;;;;;;;;
Předmětem navrhovaného projektu je studium kvantových systémů popsaných nízkodimenzionální Diracovou rovnicí. Zaměříme se především na analýzu uhlíkových nanostruktur, např. grafénu nebo uhlíkových nanotrubic, v přítomnosti vnějších polí nebo mechanických deformací. Při studiu jejich fyzikálních vlastností využijeme přesně řešitelné modely, kde skrtyté symetrie nebo (nelineární) supersymetrie hrají rozhodující úlohu při řešení dynamických rovnic a výpočtu fyzikálních veličin. Dále využijeme kvalitativních metod pro studium existence vázaných stavu v systémech, jejichž konfigurace neumožňuje přesné řešení pohybových rovnic. Výsledky budou publikovány v mezinárodních impaktovaných časopisech a předneseny na mezinárodních konferencích a seminářích.;Ústav jaderné fyziky AV ČR, v. v. i.;CZ;2540991;Ing.;Vít;Jakubský;;;;;;;;;;;;
"Tématem projektu je výzkum svazově uspořádaných monoidů se zvláštním důrazem na ty, které jsou úplně uspořádané. Protože dosud známé metody pro zkoumání této oblasti matematiky se zdají být vyčerpané, je záměrem projektu využít nových metod, jejichž podstata je geometrická, pro řešení těchto algebraických otázek novým způsobem. Mezi tyto nové nástroje patří geometrie tkání, což je odvětví diferenciální geometrie zavedené Blashkem a Bolem, a reprezentace pomocí Cayleyho monoidů; oba tyto přístupy dovolují přehledným způsobem geometricky zobrazit algebraické vlastnosti struktur.";Ústav informatiky AV ČR, v. v. i.;CZ;3187608;Ing.;Milan;Petrík;;;;;;;;;;;;
Brassinosteroidy jsou rostlinné hormony regulující růst a vývoj rostlin. Tyto steroidní hormony však mají také antiproliferační účinek na rakovinné buňky. Hlavním cílem projektu je racionální design nových derivátu brassinosteroidů, jejich dokování do krystalové struktury receptorové kinázy BRI1 a testování biologické aktivity v rostlinných a živočišných systémech. U nově připravených látek bude pomocí přímého vazebného testu s rekombinantním BRI1 receptorem ověřen jejich agonistický či antagonistický účinek. Pomocí rostlinných biotestů (test na druhém internodu fazole a etiolovaných rostlinách hrachu) bude popsán vztah mezi jejich strukturou a aktivitou. U syntetických derivátů brassinosteroidů bude rovněž studován vliv na viabilitu nádorových buněk (např. karcinom prsu a prostaty). U nejaktivnějších derivátů bude následně provedeno hodnocení jejich vlivu na buněčný cyklus a genovou expresi proteinu uplatňujících se v regulaci buněčného cyklu a apoptózy a jejich případná interakce s jadernými receptory pro steroidní hormony.;Ústav experimentální botaniky AV ČR, v. v. i.;CZ;8579377;RNDr.;Miroslav;Kvasnica;Jan;Šarek;8434573;;;;;;;;;
Předkládaný projekt se zaměřuje na výzkum přípravy nových amfifilních biologicky rozložitelných polymerních matric pro imobilizaci biologicky aktivních látek a jejich následné řízené uvolňování do okolního prostředí. Vyvíjené matrice budou odvozeny od kopolymerů chitosanu a polylaktidu. Vliv řízené funkcionalizace polyesterové části makromolekuly různými funkčními skupinami na výsledné vlastnosti matrice bude sledován pomocí moderních analytických technik. Významná pozornost bude věnována optimalizaci a modelování navrhovaných struktur s ohledem na parametry kinetiky uvolňování biologicky aktivních látek v různých prostředích.;Univerzita Tomáše Bati ve Zlíně / Fakulta technologická;CZ;6339603;prof. Ing.;Vladimír;Sedlařík;;;;;;;;;;;;
Je známo že spinové proudy jsou schopny vyvolat překlopení magnetizace. Za dříve studovaných podmínek vznikají jen pokud je na systém aplikováno elektrické pole. Před 2 roky byly experimentálně pozorovány spinové proudy generované femtosekundovým laserem. Tyto mohou být zapnuty na bezprecedentně krátkých časových škálách a mají specifické vlastnosti ve srovnání s proudy indukovanými polem, např. umožňují i zvýšit velikost magnetizace nad její hodnou při nulové teplotě. Tento projekt se zaměří na důkladný průzkum tohoto procesu a vývoj odpovídajícího teoretického popisu založeného na výpočtech z prvotních principů, který zatím nebyl formulován. Toto přispěje k pochopení fundamentálních fyzikálních mechanismů a umožnění kontroly nad vlastnostmi tohoto procesu, což by bylo velmi užitečné pro zařízení navrhovaná s využitím spintroniky.;Univerzita Karlova / Matematicko-fyzikální fakulta;CZ;2563231;RNDr.;Karel;Carva;Ilja;Turek;2000970;0000-0002-0604-6590;G-5553-2014;;;;;;;
Kompartmentalizace jádra je pro jaderné funkce zcela zásadní. Je zprostředkována interakcemi mezi oblastmi genomu a jaderným skeletem. Mezi nejvýznamnější součásti jaderného skeletu patří periferie jádra a komplexy jaderných pórů. Interakce s chromatinem v oblasti jaderné periferie zprostředkuje jaderná lamina. Jaderné póry se kromě zajišťování transportu ven a do jádra také podílí na určování polohy genů a na regulaci transkripce. Stále však není známa přesná struktura jaderné periferie, ani jak se navzájem ovlivňují jaderná lamina a jaderné póry ve svých funkcích jaderné kompartmentalizace. Tento projekt je zaměřen na rozklíčování vztahů mezi laminou, periferním nukleoskeletem a jejich úlohy pro strukturu a funkci jaderné periferie a pro její znovuutváření po jaderném dělení. Za cíl si dále klade vyzkoumat úlohu jaderného transportu v organisaci jaderné periferie a chromatinu. Současně představuje novou metodu zkoumání jaderného transportu, zejména pak otázku selektivity jednotlivých jaderných pórů.;Ústav molekulární genetiky AV ČR, v. v. i.;CZ;7215789;Mgr.;Jindřiška;Fišerová;Zdeněk;Opatrný;6601626;;;;;;;;;
"Navrhovaný projekt si klade za cíl přispět k oblasti robotického sběru dat v nestrukturovaném prostředí a to rozvojem nových adaptivních plánovacích algoritmů s teoreticky stanovenými vlastnostmi a jejich experimentálním ověřením. V projektu se zaměřujeme na kombinaci technik aktivního snímání, plánování a učení s cílem navrhnout unifikovaný rámec pro adaptivní plánování autonomního sběru dat za přítomnosti nejistot v senzorických měření a pohybu robotu v dynamickém a částečně známém prostředí. Navrhujeme zobecnit autonomní plánování sběru dat a zlepšit efektivitu autonomní mise prostřednictvím adaptivního přeplánování na základě nových informací získaných v průběhu mise. V projektu se zaměřujeme zejména na: 1) návrh specifických plánovacích algoritmů autonomního sběru dat založených na simultánním stanovení měřících míst a generování trajektorie jejich navštívení; 2) adaptivní plánovací algoritmy pro zlepšení odhadu ceny pohybu šestinohého kráčejícího robotu v náročném dynamickém terénu; 3) stanovení vlastností algoritmů a jejich empirické ověření v realistických experimentech.";České vysoké učení technické v Praze / Fakulta elektrotechnická;CZ;7341520;doc. Ing.;Jan;Faigl;;;;;;;;;;;;
Železo, které je nejrozšířenějším redoxně aktivním kovem v přírodě, se podílí na katalýze mnoha životně důležitých procesů. Tyto procesy často vyžadují náročné chemické reakce jako například funkcionalizaci nereaktivních C-H vazeb. V tomto návrhu se zaměříme na redoxní vlastnosti a reaktivitu mononukleárních nehemových enzymů se železem a jejich modelových komplexů (NHFe). Tyto systémy přitahují pozornost nejen pro jejich úlohy v živých organismech, ale také představují výzvu pro experimentální a teoretickou chemii. V případě teoretického přístupu jsou to především nároky na přesný popis jejich komplexních elektronových struktur, které znesnadňují mimojiné teoretické předpovědi redoxních potenciálů. Dnes chybí teoretický protokol, který by byl spolehlivý ve výpočtech redoxních potenciálů rozličných systémů NHFe, a tudíž spolehlivě použitelný pro předpovědi vlastností těch systémů, jejichž experimentální dostupnost je omezená. Vedle vývoje tohoto protokolu, výsledky předkládaného návrhu přispějí k pochopení obecných faktorů, které kontrolují selektivní reakční mechanismy.;Ústav fyzikální chemie J. Heyrovského AV ČR, v. v. i.;CZ;6559433;RNDr.;Martin;Srnec;Lubomír;Rulíšek;7465157;0000-0002-7769-7059;G-5277-2014;;;;;;;
Projekt je zaměřen na základní výzkum v progresivní oblasti elektricky malých zářičů. Úsilí bude soustředěno na vyřešení základních problémů komplikujících syntézu antény. Jmenujme především problém definice a výpočtu uložené energie, definice činitele jakosti, úplné poznání souvislost činitele jakosti a relativní šířky pásma, problém uložené energie v disperzním materiálu, modální a strukturální dekompozici antény a její obraz v parametrech antény. K řešení bude široce využit zdrojový koncept, který nabízí nový pohled na funkci antény a hlubší pochopení příspěvku jednotlivých částí k celkovým parametrům. Využit bude komplexní matematický aparát zahrnující variační a spektrální metody, moderní bázové rozklady jako jsou charakteristické módy, nebo heuristickou a konvexní optimalizaci. Veškeré výpočetní procedury budou implementovány v prostředí Matlab do již rozpracovaného balíku, který je vyvíjen na pracovišti. Projekt dává možnost mladému týmu se začlenit mezi elitní světová pracoviště určující současný vývoj o oblasti antén.;České vysoké učení technické v Praze / Fakulta elektrotechnická;CZ;1051008;Ing.;Lukáš;Jelínek;;;;;;;;;;;;
Adenylyl cyklázy, enzymy které produkují cAMP, jsou součástí mnoha důležitých a rozmanitých aspektů lidské biologie, např. embryogeneze, srdeční funkce, nebo procesu stárnutí. Předchozí experimenty ukázaly, že mnoho fyziologických efektů adenylyl cykláz je závislých na dané isoformě enzymu a zřejmě souvisí s patologií významných onemocnění. Tato pozorování iniciovala současnou snahu o přímé ovlivnění aktivity těchto enzymů se značným potenciálem pro terapeutické využití. Zásadním problémem při validaci adenylyl cykláz pro farmakologické přístupy je nedostatek aktivních a selektivních modulátorů. V rámci tohoto projektu kombinujeme metody výpočetní chemie, chemické syntézy a biologického testování v buňkách, s cílem vyvinout malé molekuly, které by byly schopné selektivně ovlivňovat tuto skupinu enzymů. Takto identifikované selektivní modulátory by umožnily významně posunout naše chápání funkcí adenylyl cykláz v základních buněčných procesech biomedicinálního významu.;Masarykova univerzita / Přírodovědecká fakulta;CZ;8218080;Mgr.;Jakub;Švenda;;;;;;;;;;;;
Speciace je klíčový evoluční proces podílející se na vzniku biologické rozmanitosti. Většina našich znalostí o mechanismech speciace pochází ze studií na organismech, které je možné křížit v laboratorních podmínkách. V rámci navrhovaného projektu budeme studovat mechanismy speciace u ptáků, kteří kvůli své dlouhé generační době nejsou přístupní klasickým genetickým metodám založeným na experimentálním křížení. Využijeme v přírodě se vyskytující hybridní populaci mezi dvěma sesterskými druhy pěvců, slavíkem obecným a slavíkem tmavým, a za použití nových genotypizačních metod založených na next generation sekvenování a ekologických přístupů objasníme genetickou podstatu několika znaků uplatňujících se v reprodukční izolaci a prozkoumáme míru mezidruhové introgrese napříč genomem. Získané výsledky nám pomohou objasnit důležitost různých reprodukčních bariér v ptačí speciaci, identifikovat kandidátní speciační geny a porozumět mechanismům odpovědným za velký vliv chromozomu Z v reprodukční izolaci, který je nápadným, leč dosud neuspokojivě vysvětleným projevem ptačí speciace.;Univerzita Karlova / Přírodovědecká fakulta;CZ;8386579;RNDr.;Radka;Reifová;;;;;;;;;;;;
Tento projekt se zaměřuje na studium zásadních jevů odehrávajících se na heterogenních iontově-výměnných membránách ve stejnosměrném elektrickém poli. Hlavním cílem projektu je nalezení spojitostí mezi povrchovými heterogenitami těchto membrán a vykazovaným chováním. Pro řešení tohoto projektu budou použity dva základní přístupy. V prvním přístupu nazývaném “bottom-up”  budou připraveny umělé membrány s navrženou prostorovou distribucí vodivých iontově-výměnných částic zalitých v nevodivé polymerní pryskyřici. Tyto umělé membrány budou studovány pomocí standardních elektrochemických experimentů a fluorescenční mikroskopie. Ve druhé přístupu nazývaném “top-down” budou podrobně analyzovány malé kousky komerčně dostupných membrán za použití nejmodernějších analytických přístrojů, jež budou poté charakterizovány pomocí elektrochemických měření a fluorescenční mikroskopie.;Vysoká škola chemicko-technologická v Praze / Fakulta chemicko-inženýrská;CZ;8305021;Ing.;Zdeněk;Slouka;;;;;;;;;;;;
Klíšťata přenáší široké spektrum patogenů, které ovlivňují zdraví lidí a způsobují značné ekonomické ztráty na zvířatech. Naším modelovým organismem je klíště Ixodes ricinus, hlavní přenašeč původců Lymské boreliózy, viru klíšťové encefalitidy a nově se objevující babeziózy v Evropě. Tento projekt je zaměřen na vztahy mezi přenášenými patogeny a imunitním systémem klíšťat, konkrétně nově identifikovanými molekulami klíštěcího komplementu (thioesterových proteinů a C3-konvertáz). S použitím funkční genomiky a dobře zavedené metody RNA interference budeme studovat interakci mezi molekulami komplementu, patogeny a klíštěcími hemocyty a určíme míru fagocytózy patogenů po vypnutí daných molekul. Molekuly s nejvýraznějším fenotypem budou nadále použity ke studiu přenosu borélií a babézií v nově zavedeném přenosovém laboratorním modelu. Ze získaných výsledků budeme moci určit molekuly, které se mohou stát vhodnými kandidáty v boji proti přenosu boréliií a babesií.;Biologické centrum AV ČR, v. v. i.;CZ;2869640;RNDr;Veronika;Urbanová;Karel;Vytřas;6143083;0000-0001-7589-4422;;;;;;;;
Předkládaná studie kombinuje multidisciplinární techniky za využití fylogenomických dat, koalescenčních přístupů a GIS modelování ekologických nik. Tento kombinovaný přístup umožní zhodnotit, jak divergují populace obojživelníků a jak vznikají nové druhy v na biodiverzitu bohatých tropických lesích. Hlavním cílem je studovat genetickou variabilitu napříč genomem, aby bylo možno empiricky a rigorózně vyhodnotit kryptickou druhovou diverzitu s využitím populačně-genetické koalescenční teorie. Dalším cílem společně v kombinaci s environmentálními a ekologickými charakteristikami modelového systému je zhodnotit faktory, které mohou být hnací silou při vzniku a udržování genetických divergencí. Komparace tří odlišných lesních formací (dvě vzdálené horské oblasti a mezi nimi se rozkládající nížinný les), extrémních životních strategií a habitatů nám umožní obecnější vhled do speciačních procesů u tropických obojživelníků a potažmo obecně v tropech.;Ústav biologie obratlovců AV ČR, v. v. i.;CZ;9779175;RNDr.;Václav;Gvoždík;Jiří;Moravec;7794770;;;;;;;;;
Neurální kmenové buňky (NKB) jsou multipotentní progenitory, ze kterých vznikají v savčím mozku neurony, gliové buňky a astrocyty. NKB obývají specifické prostředí nervové tkáně zvané niche, které jim pomáhá udržovat schopnost sebeobnovy/multipotence (tzv. kmenovost) a zároveň brání buňkám v nekontrolovatelném růstu či dělení. Jedním z nejvýraznějších znaků niche NKB je snížené zásobení kyslíkem (tzv. hypoxie) které je často spojováno právě s udržením kmenovosti. Hypoxií indukované faktory (HIF) jsou důležité regulátory adaptace na hypoxii a některé práce poukazují také na jejich úlohu v řízení sebeobnovy a diferenciace NKB. Bohužel, řídící mechanizmy a signální dráhy zapojené do výše popsaných procesů ještě nejsou zcela jasně popsané. V tomto projektu se snažíme na embryonálních kmenových buňkách (EKB) a na myším experimentálním modelu objasnit úlohu HIF ve vývoji NKB. Výzkum by měl zároveň přinést výsledky významné pro klinický výzkum jelikož HIF hrají důležitou roli při vývoji nervové soustavy, regeneraci poškozené tkáně či v regulaci rakovinného bujení, včetně gliomu.;Masarykova univerzita / Přírodovědecká fakulta;CZ;2705109;RNDr.;Josef;Večeřa;Dalibor;Kodrík;4230930;0000-0001-6109-1979;H-1522-2014;;;;;;;
Mnohoštětinatí červi představují význačnou složku dnešních, ale i fosilních mořských bentických ekosystémů. V dnešních mořích jsou považováni za vhodné indikátory změn prostředí a ukazatele změn biodiversity. Přesto jejich role ve fosilních ekosystémech dosud není přesně známa, a stejně tak jejich distribuce a diversita v čase a prostoru je z velké části neprobádána. Právě proto se v tomto projektu chceme zabývat vyhodnocením změn ve struktuře společenstev spodnopaleozoických mnohoštětinatců, způsobených klimatickými změnami na konci ordoviku, které vyústily v jedno z nejdrastičtějších vymírání v historii Země. Budeme vyhodnocovat diversitu mnohoštětinatců v čase a prostoru, distribuční principy, ale i jejich reakci na změny abiotických faktorů prostředí. Přispějeme také k poznání paleobiogeografie této skupiny, a to srovnáním vzorků z Baltiky a Peruniky (oblast peri-Gondwany), což osvětlí některé aspekty provincionalismu mnohoštětinatců ve svrchním ordoviku a spodním siluru.;Česká geologická služba;CZ;3753670;Mgr.;Petra;Tonarová;Oldřich;Fatka;9821120;0000-0003-1898-3319;B-3415-2017;55894091600;;;;;;
"Projekt se bude zabývat vlastnostmi spekter a rezonancí různých kvantových systémů. Měl by hlavně popisovat asymptotické vlastnosti operátorů Laplacova typu na grafech a varietách. Navrhovaná témata pokrývají asymptotiku rezonancí a odhady vlastních hodnot v kvanových grafech, studium dalších členů v asymptotickém chování laplaciánu ve dvou a třídimenziálních modelech a asymptotiku vlastních hodnot ve vlnové rovnici s tlumením na grafech a varietách. Tyto modely popisují širokou třídu mezoskopických systémů, jako např. chování elektronů v nanovláknech, vlnovodech a krystalech; dále můžeme nalézt aplikace v kvantové chemii, optice a studiu mikrovlnných systémů. Systém tzv. dikobrazích variet může modelovat transport kvantové částice přes mezoskopický systém. Asymptotické chování vlastních hodnot a jejich statistika hraje důležitou roli při studiu kvantového chaosu.";Univerzita Hradec Králové / Přírodovědecká fakulta;CZ;1648241;Mgr.;Jiří;Lipovský;Pavel;Exner;3138097;0000-0003-3704-7841;H-4061-2013;;;;;;;
Přítomnost podpovrchového oceánu pod ledovou slupkou Europy činí z tohoto Jupiterova měsíce jednoho z hlavních kandidátů na možnou existence života ve sluneční soustavě, a tedy i primární cíl pro budoucí výzkumné mise ESA a NASA. Nedávná pozorování kryovulkanické aktivity spolu s analýzou povrchové morfologie naznačují přítomnost kapalné vody také blízko pod povrchem. Cílem tohoto projektu je vyhodnocení chemicko-fyzikálních podmínek, za kterých může docházet ke vzniku přípovrchových ložisek kapalné vody uvnitř ledové slupky, a kvantitativní odhad jejich životnosti a možných důsledků z hlediska přenosu chemických prvků do oceánu. Pro dosažení těchto cílů vyvineme numerický model, který umožní simulovat dvoufázové tečení spolu s termo-kompozitní konvekcí poháněnou slapovým zahříváním. Studie přispěje k objasnění dynamiky Europy prostřednictvím počítačové verifikace současných geologických hypotéz a poskytne kvantitativní odhad zúčastněných transportních procesů.;Univerzita Karlova / Matematicko-fyzikální fakulta;CZ;2071681;RNDr.;Ondřej;Souček;Zdeněk;Martinec;5731550;0000-0002-7036-2571;M-9860-2017;7003376659;;;;;;
Navrhovaný projekt se zabývá teoretickým popisem dvou tříd pokročilých materiálů, které se vyznačují pozoruhodnými magnetickými vlastnostmi - supravodivých pniktidů železa a vrstevnatých iridátů typu A2IrO3. V prvním případě je cílem pochopení magnetismu a mechanismu supravodivosti na mikroskopické úrovni s využitím modelu založeného na dynamickém mísení spinových stavů valenční slupky 3d6 Fe2+, kvazidegenerovaných díky souhře krystalového pole a Hundovy vazby. Prozkoumány budou též vztahy k ostatním systémům vykazujícím podobné fyzikální chování. V případě vrstevnatých iridátů se díky silnému spinově-orbitálnímu propletení přenáší směrovost d-orbitalů do anizotropie spinových interakcí závislé na směru vazby. Naším cílem je detailní popis těchto interakcí v souvislosti s parametry materiálu. Jejich pochopení je klíčové pro návrh nových materiálů využívajících spinově-orbitálního propletení, například k realizaci Kitaevova modelu slibujícího využití při topologickém kvantovém počítání.;Masarykova univerzita / Středoevropský technologický institut;CZ;3387364;Mgr.;Jiří;Chaloupka;Josef;Taušer;4276817;;;;;;;;;
Celosvětové rozšíření významných mechanismů rezistence prostřednictvím úspěšných genetických elementů je rostoucím problémem současné medicíny, s obrovským dopadem na zdraví člověka, zvířat  a prostředí. Pochopení přenosu a šíření genů rezistence k antibiotikům v bakteriálních populacích je nezbytným předpokladem pro úspěšný boj s rapidně narůstající rezistencí k antibiotikům. Projekt je zaměřen na různé aspekty epidemických plazmidů spojených s rezistencí ke klinicky významným cefalosporinům, karbapenemům a fluorochinolonům izolovaných z různých bakterií a širokého prostředí. Bude studována struktura, plasticita a evoluce epidemických plazmidů stejně jako jejich potenciál se šířit a udržovat v bakteriálních komunitách i bez přítomnosti selekčního tlaku antibiotik. Role přídatných mechanismů a faktorů odpovědných za jejich udržování, šíření a zvyšování fitness bakteriálních hostitelů budou zhodnoceny a uvedeny do kontextu rezistence k antibiotikům. Projekt přinese nové informace o vlastnostech a rysech epidemických plazmidů stojících za jejich úspěchem.;Veterinární univerzita Brno / Fakulta veterinární hygieny a ekologie;CZ;8073236;RNDr.;Monika;Dolejská;;;;;;;;;;;;
Projekt se zaměřuje na často diskutovaný problém udržitelnosti nových urbanistických celků, který je ale málo prozkoumaný z hlediska cílů, strategií a záměrů, které výsledný produkt formují. Na příkladech projektů regenerace strategických městských ploch se ukazuje, jak je pro municipality složité najít kompromis mezi vlastní představou udržitelného města a zájmy developerů potažmo investorů, zohledňujících ekonomickou stránku projektů. Výzkum bude pracovat s hypotézou, podle které strategie developerů výrazně ovlivňují udržitelnost projektů regenerace. Projekt bude srovnávat přístup tří municipalit podobné velikosti z hlediska řízení projektů a spolupráce s developery. Na základě promítnutí strategií aktérů do území bude vytvořen odhad udržitelnosti projektů regenerace.;České vysoké učení technické v Praze / Fakulta architektury;CZ;9012338;Mgr.A.;Lucie;Doleželová;;;;;;;;;;;;
Podstatou projektu je popsat současný stav přijímacích řízení na české vysoké školy a připravit metodologii pro vývoj standardizovaných přijímacích testů. Projekt pokrývá celý cyklus vývoje testů – od stanovení cílů, návrhu testu, psaní, oponování a pretestování položek, až po zadání testu a jeho následnou validizaci. Zvláštní pozornost je věnována moderním psychometrickým nástrojům potřebným ke skórování studentů, kalibraci položek, detekci nevhodných položek, odhadu reliability a validity testu v komplexních designech, jakož i skórování a volbě položky v automatizovaných adaptivních testech. Teoretické poznatky jsou implementovány a demonstrovány na reálných datech z přijímacího řízení na lékařskou fakultu.;Ústav informatiky AV ČR, v. v. i.;CZ;1071130;RNDr.;Patrícia;Martinková;Karel;Zvára;;0000-0002-9229-782X;T-9790-2017;6602580167;;;;;;
"Cílem projektu je objasnit molekulární mechanismus rezistence k antibiotikům udílený ARE podrodinou ABC proteinů. Přestože jde o klinicky významné rezistenční determinanty, jejich rezistenční mechanismus zůstává nevyřešen. 
Podobnost ARE proteinů s translačními faktory spolu se skutečností, že tyto proteiny udílejí rezistenci výhradně k antibiotikům inhibujícím translaci, naznačuje, že by tyto proteiny mohly interagovat s ribosomy, a ovlivňovat tak vazbu antibiotika do zásahového místa. ARE proteiny však jsou asociovány s membránou, a to i přes to, že nemají žádnou transmembránovou doménu. Předpokládá se proto, že interagují s membránovým partnerem a spolu tvoří funkční transportér. Nelze vyloučit ani kombinaci obou mechanismů, tj. ochrana ribosomu a export antibiotika. Na třech modelových proteinech Vga(A), Msr(A) a Lmr(C) budeme testovat obě hypotézy mechanismu rezistence Zaměříme se na dva hlavní cíle, detailní charakterizaci funkčních částí Vga(A), Msr(A) a Lmr(C) proteinů a na systematické vyhledávání struktur interagujících s těmito proteiny.";Mikrobiologický ústav AV ČR, v. v. i.;CZ;6901409;Mgr.;Gabriela;Balíková Novotná;;;;;;;;;;;;
"Kosmické záření představuje významné zdravotní riziko pro lidi během dlouhodobých vesmírných misí. Aby se zajistila bezpečnost posádky a minimalizovalo se možné riziko, je nezbytné přesně znát charakteristiky radiačního pole ve vesmíru a jeho variace. Cílem tohoto projektu je podpořit českou účast v projektu ILSRA-2009-0778 ""Dose Distribution Inside the International Space Station - 3D"". Cílem experimentu DOSIS-3D je stanovení radiačního prostředí a jeho variací na palubě ISS pomocí různých detektorů poskytnutých asi 20 účastníky, za účelem získání 3D mapy rozložení dávek uvnitř ISS. Ústav jaderné fyziky AV ČR, v.v.i. je zodpovědný za poskytnutí termoluminiscenčních detektorů a detektorů stop v pevné fázi, které budou použity k získání relevantních parametrů (absorbovaná dávka, lineární přenos energie, dávkový ekvivalent). Interaktivní databáze vytvořená na základě všech získaných dat poslouží vědecké komunitě a poskytne nezbytné informace pro vytvoření standardů radiační ochrany během pilotovaných vesmírných letů.";Ústav jaderné fyziky AV ČR, v. v. i.;CZ;5514088;Ing.;Iva;Ambrožová;;;;;;;;;;;;
Cyklin-dependentní kinasy (CDKs) patří mezi proteinkinasy, které podporují buněčný cyklus, iniciaci replikace a mitosu. Otázka kompenzace CDKs při absenci komplexu CDK1/cyklin B během vstupu buňky do mitosy je stále nejasná. Proto bychom chtěli zkoumat a vysvětlit, zda-li  specifická potřeba komplexu CDK1/cyklin B může být překonána v nádorových buňkách modulací aktivity jiných CDKs. K dosažení tohoto cíle použijeme syntetické komplexy CDK1/2 s cyklinem B ve spojení i) s vyřazením endogenní CDK1 prostřednictvím RNAi a ii) s farmakologickou modulací jejich aktivit. Souběžně bychom chtěli analyzovat specifitu CDKs a jejich inhibitorů při fosforylaci androgenního receptoru (AR). AR je steroidní hormon, který je zahrnut v mnoha buněčných procesech a jeho inhibice je důležitá při terapii rakoviny prostaty. Naší snahou bude prozkoumat fosforylaci AR prostřednictvím i) modulace aktivit CDKs/cyklin B komplexů a ii) chemickou inhibicí CDK.;Univerzita Palackého v Olomouci / Přírodovědecká fakulta;CZ;1793411;Mgr.;Radek;Jorda;Vladimír;Kryštof;9961216;0000-0001-5838-2118;B-9499-2009;;;;;;;
Ledovce pokrývají 10% povrchu Země a představují soubor ekosystémů s mikroorganismy v hlavní roli. Subglaciální (podledovcové) ekosystémy obsahují velké zásoby organického uhlíku překrytého během zaledňování, ovšem v současné době jsou ohrožené změnou klimatu. Rozsáhlá území jsou každým rokem odhalena ustupujícími ledovci a velká množství subglaciálního sedimentu vymývána tavnými vodami. To může mít značný dopad na regionální cyklus uhlíku. Navrhovaný výzkumný projekt je zaměřen na přeměny subglaciálního uhlíku, především během mikrobiálních procesů, a faktory ovlivňující tyto procesy. Vzorky subglaciálních sedimentů budou odebrány z ledovců různého stáří a velikosti pro laboratorní analýzy a experimenty testující hypotézu, že tání ledovců mění regionální toky uhlíků díky mobilizaci subglaciálních rezervoárů a zvýšené mikrobiální aktivitě.;Univerzita Karlova / Přírodovědecká fakulta;CZ;6675085;Mgr.;Jakub;Žárský;;;;;;;;;;;;
"Projekt se zabývá dějinami industriální architektury v českých zemích v letech 1848 - 1914, zejména výstavbou továrních budov v menších průmyslových centrech. Nejedná se o zkoumání jejich uměleckého přínosu, nýbrž o výstavbu textilních továren v severočeských, slezských a moravských městech v souvislosti s probíhající industrializací a rozvojem tovární výroby. Projekt se ptá, za jakých historických podmínek se v českých zemích začaly stavět textilní továrny; kdo jejich výstavbu inicioval, projektoval a realizoval. Projekt klade důraz na historické okolnosti vzniku stavebních návrhů, plánů výkresů továrních budov, které samotné výstavbě předcházely. Zajímá se o to, zda byly výsledkem kulturního tranferu mezi střední a západní Evropou nebo zda vycházely z místních poměrů a tradic. Předmětem zkoumání budou také expertní diskuse kolem výstavby, zejména do jaké míry se v nich promítaly představy o vnějším a vnitřním uspořádání továrních budov; členění vnitřního prostoru, hygienických podmínek, osvětlení a umístění strojového zařízení.";Masarykův ústav a Archiv AV ČR, v. v. i.;CZ;3021394;Mgr.;Zdeněk;Nebřenský;Miloš;Havelka;2222590;0000-0002-7556-4834;;55875940600;;;;;;
Polycytémie vera (PV) je způsobena klonální proliferací multipotentní hematopoietické kmenové buňky, pro kterou je charakteristická získaná mutace JAK2 V617F, nicméně ta představuje jen část klonálního vývoje samotného onemocnění. Zatím nebylo objasněno které mutace přesně přispívají k fenotypu, klonální evoluci nebo transformaci onemocnění. S pomocí indukovaných pluripotentních kmenových buněk (iPSCs) derivovaných z CD34+ buněk PV pacientky budeme analyzovat, jak různé mutace přispívají k patogenezi a progresi PV. Budeme zkoumat, zda EPO-hypersensitivita JAK2 V617F negativních erytroidních kolonií je výsledkem aktivace funkčně se překrývajících, JAK2/STAT5-asociovaných signálních drah a jakou roli zde hrají další mutace. Budeme také studovat, jak PV iPSCs v pluripotentním stavu a během diferenciace aktivují kontrolní body buněčného cyklu a tumor supresorové signální dráhy a jak inaktivace vybraných nádorových supresorů ovlivňuje osud a růst myeloidních progenitorových buněk diferencovaných z PV iPSCs.;Ústav molekulární genetiky AV ČR, v. v. i.;CZ;1113992;Ing.;Lucie;Láníková;Vladimír ;Divoký;2328356;0000-0003-0202-245X;;;;;;;;
Scintilační materiály slouží k transformaci energie ionizujícího záření, urychlených nabitých částic nebo neutronů na fotony viditelného světla, nebo UV-VUV záření, které je dále detegováno fotodetektory, např. fotodidou či fotonásobičem. Náplní projektu je zavedení v ČR dosud neexistující metody „micropulling down“ pro růst optických krystalů v laboratořích FZÚ, příprava a optimalizace parametrů materiálových systémů na bázi aluminiových a multikomponentních  granátů pro detekci gama či rentgenového  záření využívající rychlou 5d-4f luminiscenci iontů Ce3+ či Pr3+.  Strategie optimalizace spočívá v kodopování materiálů divalentními ionty. Dále budou vyvíjeny  nové materiálové systémy pro detekci tepelných neutronů na bázi krystalů LiAlO2 využívající jaderné reakce neutronů s jádrem 6Li a dopované 5s2  luminiscenčními ionty In+ a Sn2+. Budou studovány jak praktické charakteristiky tak základní fyzikální procesy přenosu a záchytu energie ve scintilačním mechanismu. Výzkumné práce budou podpořeny spoluprací s Tohoku University v Japonsku, kde navrhovatel dlouhodobě působil.;Fyzikální ústav AV ČR, v. v. i.;CZ;7547544;Ing.;Jan;Pejchal;;;;;;;;;;;;
Separační metody založené na elektromigraci patří k těm nejúčinnějším v analytické chemii. (i) Vyvineme novou generaci software Simul, našeho simulačního nástroje pro elektromigraci. Nová verze software bude nebývalé výkonná, multiplatformní, uživatelsky přívětivá a bude obohacena o nový mód (micelární) elektrokinetické chromatografie (M)EKC. (ii) Po téměř dvaceti letech od zavedení (M)EKC bude vyřešen jeden ze základních teoretických problémů těchto technik: systémové píky a elektromigrační disperze. Současně tak bude vyvinuta nová verze našeho software PeakMaster, který jako jediný dokáže predikovat tyto efekty v kapilární zónové elektroforéze. (iii) Simul a PeakMaster budou využity pro studium moderních separačních technik. (iv) Dlouhodobý přínos projektu rovněž spočívá ve zformování mladého vědeckého týmu, který bude schopen významně přispívat k teoretickému poznání a praktickým aplikacím v soudobé analytické chemii.;Univerzita Karlova / Přírodovědecká fakulta;CZ;2664755;Mgr.;Pavel;Dubský;Bohuslav;Gaš;3899896;0000-0001-7425-0721;P-2707-2017;7005397095;;;;;;
Projekt bude zkoumat genezi technokratického vládnutí v Československu od poloviny 50. let do poloviny 70. let 20. století. Výzkum se zaměří na problematiku vytváření expertního vědění, jeho politické aplikace a jeho vliv na legitimitu státního socialismu v Československu. Projekt si klade za cíl nově konceptualizovat, prohloubit a revidovat tradiční kategorie moci, represe a každodennosti. Zároveň umožní postihnout kontinuity propojující období před a po výrazném mezníku roku 1968. Cílem je zkoumat formování fenoménu technokratického vládnutí jako výsledku vzájemných vztahů mezi mocí, věděním a společností. Předmětem výzkumu bude 1) koncepty řízení společnosti formulované  vědci a experty, 2) politická aplikace expertního vědění a 3) interakce technokratického vládnutí a společnosti v konkrétních sociálních kontextech.;Ústav pro soudobé dějiny AV ČR, v. v. i.;CZ;8864837;Mgr.;Vítězslav;Sommer;Zdeněk;Beneš;8531757;0000-0001-6130-7565;;;;;;;;
Použití diskrétních mřížkových modelů pro simulaci lomu je čím dál častější. Tyto modely jsou používány v mnoha oblastech, například pří víceúrovňovém modelování, pro simulace betonu, železobetonu či vláknobetonu, při silně dynamických porušeních, únavových porušeních, smršťování, zmrazování, atd. Diskrétní modely ale bohužel trpí absencí některých potřebných technik či dokonce dosud nevyřešenými problémy. Navrhovaný projekt je zaměřen na nalezení řešení tří specifických problémů v diskrétním modelování. Jmenovitě se jedná o (i) zrychlení simulací pomocí adaptivního zjemňování diskretizace pouze v potřebných oblastech modelu, (ii)  odvození diskrétní verzi J-integrálu pro výpočet hnací síly trhliny, (iii) nalezení důvodu a následně také řešení pro problém odchylek napětí v okrajových oblastech modelu. Výsledky projektu najdou uplatnění při simulacích nejrůznějších materiálů a nejrůznějších jevů v nich v rámci široké komunity vědců a inženýrů, kteří diskrétní modely ke své práci používají.;Vysoké učení technické v Brně / Fakulta stavební;CZ;5195500;Doc. Ing.;Jan;Eliáš;;;;;;;;;;;;
Chromozomální struktury a chování pozorované během metafáze v meióze vykazují mnoho společných rysů stabilních napříč skupinou eukaryota. Nicméně, existuje několik procesů, které mají často dramatický dopad na tento konzervativní mechanismus, např. při kontrole párování a segregace, míře rekombinace, tvorbou neredukovaných gamet, atd. V důsledku mohou změny dokonce iniciovat vznik nových taxonů vykazujících nesexuální povahu dědičnosti. Zatímco základní schémata ilustrující modifikované způsoby meiózy a její odchylky jsou u obratlovců známy, řádné dráhy procesů, při kterých eukaryotická buňka ztrácí svou schopnost produkovat rekombinované redukované gamety během meiózy, zůstávají neznámé. Proto zamýšlíme analyzovat cytogenomické a molekulární mechanismy, které mění meiotického události při rozeznávání a párování chromozomů, využitím dvou modelových skupin obratlovců, jedné s klonální ( gynogeneze) a jedné s hemiklonální (hybridogeneze) dědičností. Komparativním přístupem očekáváme vnesení fundamentálního náhledu do procesů modifikovaných meióz, jakožto obecných projevů živočichů.;Ústav živočišné fyziologie a genetiky AV ČR, v. v. i.;CZ;6826784;RNDr.;Lukáš;Choleva;Karel;Janko;3704998;0000-0002-7866-4937;G-7183-2014;;;;;;;
Vysoce informované automaticky odvozené heuristiky pomáhající při prohledávání stavového prostoru stály v posledních letech za největším zvýšením efektivity klasických plánovačů. V tomto projektu navrhujeme následovat tyto úspěchy v distribuovaném multiagentním a paralelním faktorovém plánování. Zaměříme se na dvě aktuální heuristiky LM-cut a Merge&Shrink a plánujeme teoreticky navrhnout jejich efektivní distribuce ve smyslu výpočetní a komunikační složitosti. Dále, aby mohly být posouzeny praktické vlastnosti, heuristiky implementujeme a experimentálně zhodnotíme v přizpůsobeném distribuovaném prohledávání a nově navrženém heuristickém schématu na běžné sadě plánovacích benchmarkových problémů. Zejména experimentální výsledky poté využijeme pro zvýšení efektivity konkrétních implementací. Nakonec hodláme použít výsledky předchozích analýz pro teoretický návrh a vytvoření nových heuristik specifických pro multiagentní a faktorové plánování.;České vysoké učení technické v Praze / Fakulta elektrotechnická;CZ;4450140;Ing.;Antonín;Komenda;;;;;;;;;;;;
Jako hlavní značka Golgiho aparátu a trans-Golgi sítě slouží lipid fosfatidylinositol 4-fosfát (PI4P), který je syntetizován pomocí enzymů fosfatidylinositol 4-kináz (PI4Ks). PI4K jsou klíčové enzymy pro syntézu lipidů a pro regulaci vnitrobuněčného transportu. Dále jsou PI4Ks využívány pro replikaci plus ssRNA virů, jako je vir dětské obrny nebo vir hepatitidy C, aby vytvářely membrány s vysokým obsahem PI4P lipidu, které jsou využívány jako replikační platformy virů (také zvané replikační továrny). V rámci tohoto projektu navrhujeme rekonstituci replikačních továren in vitro za použití biomimetického systému obřích lipozómů (GUV systém).;Ústav organické chemie a biochemie AV ČR, v. v. i.;CZ;4031164;Mgr. et Mgr.;Evžen;Bouřa;Tomáš;Obšil;4589548;0000-0003-4602-1272;B-7142-2012;;;;;;;
ODS slitiny jsou pokročilé materiály obsahující jemné oxidické částice v mikrostruktuře. Díky tomu dosahují vysoké pevnosti za vysokých teplot a mají také velmi dobrou odolnost vůči creepu. To z nich dělá vhodné kandidáty pro vysokoteplotní aplikace jakými jsou například nové generace zařízení pro jadernou energetiku a chemický průmysl. Hlavní nevýhodou těchto slitin je jejich nízká odolnost proti porušení za vysokých teplot. Příčiny tohoto jevu a jeho mechanismy nejsou zatím uspokojivě vysvětleny. Navrhovaný projekt je zaměřen na prozkoumání a vysvětlení jevů souvisejících s lomovým chováním ODS slitin za vysokých teplot. Pro tento účel budou testovány dvě slitiny: ODS ocel  Fe-20wt%Cr-5wt%Al a zcela nově vyvinutá slitina Fe-10wt%Al-5wt%Al2O3. Lomově mechanické vlastnosti budou testovány za pomocí miniaturních zkušebních CT těles. Analýza porušování materiálu bude provedena na základě vyhodnocení experimentů, fraktografie, mikroskopických pozorování a numerických simulací pomocí metody konečných prvků a diskrétní dynamiky dislokací.;Ústav fyziky materiálů AV ČR, v. v. i.;CZ;1086936;Dr. Ing.;Filip;Šiška;;;;;;;;;;;;
Transferové (t)RNA jsou charakteristické velkým počtem post-transripčně modifikovaných nukleotidů. Přítomnost queuosinu (Q), jedné z nejsložitějších tRNA modifikací, byla dosud prokázána téměř u většiny bakterií a eukaryot, avšak jeho přesná funkce nebyla nikdy podrobně popsána. Námi navrhovaná komplexní analýza enzymu tRNA guanin transglykosylázy (TGT) zodpovědného u eukaryot za tvorbu Q-tRNA modifikace je klíčová pro zjištění role této záhadné tRNA modifikace. Univerzální model pro studium modifikací tRNA, kvasinka Saccharomyces cerevisiae, nemůže být v tomto konkrétním případě použit v důsledku absence genu kódujícího enzym TGT. Z tohoto důvodu je parazit Trypanosoma brucei ideálním modelovým organismem. Nejenže u něj dochází k tvorbě Q-tRNA modifikace, ale navíc je trypanosoma a příbuzní bičíkovci zodpovědná za vysokou úmrtnost lidí i zvířat. Pochopení funkce Q-tRNA modifikace tedy může přispět jak k hlubšímu poznání základních procesů molekulární biologie tak i k vývoji nových léků pro boj proti nemocem způsobovaných těmito parazity.;Biologické centrum AV ČR, v. v. i.;CZ;5411173;RNDr;Zdeněk;Paris;Julius;Lukeš;1369490;0000-0002-0578-6618;H-6760-2012;;;;;;;
V současnosti se mnoho neví, jestli je mezigenerační přenos mobilních elementů rozdílně regulován v samčí a samičí zárodečné linii rostlin. Protože se některé mobilní elementy liší v produkci 24nukleotidových krátkých RNA a zároveň v přítomnosti na pohlavních chromozomech, navrhli jsme, že absence některých elementů na pohlavním chromosomu Y může být způsobena individualizovaným umlčením během vývoje gamet a v embryogenezi. Abychom otestovali tuto hypotézu, budeme studovat mezigenerační přenos vybraného LTR retrotransposonu u Silene latifolia, dvoupohlavné rostliny s heteromorfními pohlavními chromozomy. Vytvoříme transgenní linii nesoucí modifikovaný transpozon. Transgenní rostliny budeme křížit se standardními rostlinami a následně budeme hledat nové inzerce v F1 generaci potomků. Budeme také studovat efekty vybraných genů důležitých pro metylaci DNA řízenou krátkými RNA. Tyto efekty budou studovány pomocí masivního paralelního sekvenování transkriptomu a metylomu v mutantních liniích.;Biofyzikální ústav AV ČR, v. v. i.;CZ;5571812;Mgr.;Zdeněk;Kubát;Eduard;Kejnovský;3041123;0000-0001-5401-6655;D-8878-2012;;;;;;;
"Zlatý stafylokok způsobuje řadu onemocnění od kožních infekcí po život ohrožující pneumonii, záněty mozku a sepsi. Kmeny zlatého stafylokoka rezistentní na antibiotika jsou časté zejména v nemocnicích, kde ohrožují pacienty s otevřenými ranami a oslabenou imunitou. Fágy mohou být použity k léčbě patogenních bakterií rezistentních k antibiotikům. V současné době není léčba s pomocí bakteriofágů povolena v žádné ze západních zemí. Popis životního cyklu bakteriofága je jednou z podmínek pro schválení fágové terapie.
V rámci předkládaného projektu navrhujeme studium životního cyklu fága 812K1-420 u kterého bylo ukázáno, že dokáže přispět k vyléčení lidských stafylokokových infekcí. Použijeme rentgenovou krystalografii a kryo-elektronovou mikroskopii k určení trojrozměrné struktury fága. S pomocí kryo-elektronové tomografie budeme zkoumat doručení fágové DNA do buněk zlatého stafylokoka a sestavení dceřiných fágů in vivo. Naše výsledky umožní vytvoření modelu replikačního cyklu fága 812K1-420 a přípravu mutantních fágů infikujících nové kmeny zlatého stafylokoka.";Masarykova univerzita / Středoevropský technologický institut;CZ;5394341;Mgr.;Pavel;Plevka;;;;;;;;;;;;
"Performativní obrat, uznání tvořivé síly performativity a performance, otevírá ve filosofii nový pohled na vysoce relevantní otázky: konstituce subjektivity, vztah mezi slovy a věcmi, identita. Filosofické reflexe performativity jsou však překvapivě nečetné (rozvíjené např. teoretiky Performance Philosophy). Téma konstituce subjektivity rozvíjí systematicky Judith Butler ve své post-strukturalistické teorii performativity. Butler tematizuje subjektivaci v souvislosti s deviaci od konvencí spojenou se sociálním traumatem, rezistencí a vyjednáváním; deviace však může být, jak chceme ukázat, i základem ludického filosofického postoje, zřetelně zachyceného v ludickém divadle Střední Evropy. Projekt se soustředí na vyřešení dvou klíčových problémů: 1. nedostatečná metodologie a konceptualizace funkce performativity ve filosofii 2. přehlížení filosofických zisků a socio-politických důsledků pro pojetí subjektivity vyplývajících z ludického postoje. Předpokladem úspěšného zvládnutí projektu jsou již úspěšně dokončené projekty v oboru a zapojení členů týmu do mezinárodní spolupráce.";Filosofický ústav AV ČR, v. v. i.;CZ;1310712;Mgr. RNDr.;Alice;Koubová;;;;;;;;;;;;
Projekt se zabývá využitím topologických a geometrických přístupů při řešení kombinatorických a grafově teoretických problémů. Hodláme se zejména zaměřit na dvě hlavní oblasti výzkumu. První oblastí je zkoumání vlastností dědičných tříd permutací a binárních matic. Druhou oblastí je pak využití topologických a geometrických metod při studiu grafových vlastností a grafových parametrů. V rámci první oblasti se hodláme zabývat zkoumáním tříd matic popsaných pomocí zakázaných intervalových minorů, dále pak zkoumáním topologických vlastností (např. Möbiovy funkce) tříd permutací částečně uspořádaných pomocí relace obsahování podpermutace, a také Ramseyovskými vlastnostmi permutačních tříd. V druhé oblasti výzkumu se plánujeme mimo jiné věnovat zkoumání topologických obstrukcí charakterizujících některé minorově uzavřené třídy grafů, jako například třídu grafů vnořitelných na danou plochu,  a dále se plánujeme zabývat vlastnostmi topologických grafů.;Univerzita Karlova / Matematicko-fyzikální fakulta;CZ;4276760;RNDr.;Vít;Jelínek;Martin;Klazar;8687560;;;;;;;;;
"Projekt si klade za cíl analýzu komplexního procesu inkluze židovského obyvatelstva v Československu a v Polsku od konce druhé světové války do roku 1968. Důraz je kladen na právní postavení Židů, jejich institucionální rámec, transnacionální a nacionální perspektivu, komemoraci šoa a otázky genderu. Inovativním je projekt, protože 1) srovnává poprvé poválečnou situaci Židů ve dvou sousedních zemích; 2) sleduje (dis)kontinuity s obdobím před válkou; 3) reintegruje dějiny polských a československých Židů nejen do dějin středovýchodní Evropy i do světových židovských dějin; 5) se na něm podílí tým složený z vědců z České republiky, Polska a Německa a s expertizou v historii, sociologii, hebraistice, judaistice a germanistice. Výstupy: 1) 3 monografie: anglicky a česky, německy a polsky; 2) společná kniha; 3) min. 10 studií (3 v impaktovaných časopisech, 4 Scopus, 3 v recenzovaných českých); 4) mezinárodní konference v Praze; 5) workshopy: 2 v Praze, 1 ve Varšavě, 1 v Berlíně; 6) webová stránka";Ústav pro soudobé dějiny AV ČR, v. v. i.;CZ;2148560;Mgr.;Kateřina;Čapková;Antonín;Holý;9587217;;;;;;;;;
V tomto projektu budou vyvinuty nové tkáňové nosiče vhodné pro růst buněk. Tyto tkáňové nosiče budou složeny z uspořádaných nanovláken (z polykaprolakonu nebo jiných polymerů) vytvořených pomocí nového přístroje – mikromanipulátoru – nedávno vyvinutého na naší univerzitě. Tato nanovlákna budou následně pokryta polymerizací konjugátů cyklodextrinu a pyrrolu a na takto připravených vodivých tkáňových nosičích bude studována jejich schopnost komplexovat biomolekuly podporující adhezi, růst, aktivitu buněk nebo mající jiné výhodné vlastnosti. Výše zmíněný systém bude sloužit jako tkáňový nosič, který věrně napodobuje extracelulární matrix. Na připravených tkáňových nosičích bude testována jejich schopnost podporovat přichycení a růst buněk.;Technická univerzita v Liberci / Ústav pro nanomateriály, pokročilé technologie a inovace;CZ;5111633;RNDr.;Michal;Řezanka;Jindřich;Jindřich;1786091;0000-0003-3770-0214;A-3527-2008;6603027918;;;;;;
Epilepsie je chronické neurologické onemocnění mající celou řadu negativních se školou souvisejících důsledků pro děti, které ji trpí. I přes některé vzdělávací programy realizované v uplynulých letech a zaměřené na děti s epilepsií se mnoho těchto dětí stále cítí stigmatizováno. Jedním z problémů v této oblasti je nedostatečné porozumění tomu, jak jednotlivé faktory týkající se samotných dětí s epilepsií, jejich rodičů, učitelů a spolužáků přispívají k této stigmatizaci a jakou roli hrají tyto faktory v komplexní struktuře školního života u dětí s epilepsií. Náš projekt založený na kombinaci kvalitativního a kvantitativního výzkumu si klade za cíl významně prohloubit toto porozumění vyvinutím a ověřením adekvátního strukturního modelu. Výstupy tohoto projektu by měly posloužit jako teoretické zázemí pro plánování možných dalších intervencí vedoucích k redukci stigmatu mezi samotnými dětmi s epilepsií stejně jako jejich učiteli, rodiči a spolužáky.;Západočeská univerzita v Plzni / Fakulta pedagogická;CZ;3903230;Mgr.;Jiří;Kohout;Jaroslav;Vlček;1975714;0000-0003-2627-2074;B-9259-2016;;;;;;;
"Tau tubulin kináza 2 je esenciálním regulátorem tvorby primárních cilií, senzorických organel plnícími důležité úlohy jak během vývoje tak při nemoci. Nicméně, detailní porozumění úloze této kinázy při kontrole tvorby cilií nám prozatím zcela chybí. 
Zde navrhujeme výzkumný plán zaměřený na odhalení mechanismů a důsledků působení TTBK2. Projekt v sobě integruje „state of the art“ proteomické techniky s přístupy buněčné a molekulární biologie. Projekt dále využívá zavedených buněčných modelů, jež umožní rychlou validaci za fyziologicky relevantních podmínek. Věříme, že navržený výzkum významně posune kupředu naše povědomí ohledně kontroly ciliogeneze.";Masarykova univerzita / Lékařská fakulta;CZ;4728815;Mgr.;Lukáš;Čajánek;;;;;;;;;;;;
Biomedicínský výzkum zaměřený na pochopení mechanismů buněčné motility a její regulace v nádorových buňkách generuje pomocí plně automatizovaných optických mikroskopů velké množství vícerozměrných obrazových dat, což činí jejich manuální zpracování extrémně časově náročné a velmi náchylné k chybám. Proto jsou požadovány spolehlivé metody analýzy obrazu, umožňující automatickou kvantifikaci těchto obrazových dat. V projektu se zaměříme na vývoj spolehlivých metod analýzy obrazu pro kvantitativní charakterizaci buněčné motility vyvolané buněčnými výčnělky na náběžné hraně pohybujících se buněk. Vyvinuté metody budou ověřeny a jejich možnosti a citlivosti na nastavení parametrů budou studovány na časosběrných, trojrozměrných, fluorescenčních obrazech i obrazech uměle vygenerovaných, které realisticky imitují pohybující se buňky s buněčnými výčnělky, pokrývajících široké spektrum akvizičních a biomechanických podmínek. Tento projekt poskytne informatické nástroje pro lepší pochopení složitého chování pohybujících se buněk v biologických procesech, jakým je například tumorigeneze.;Masarykova univerzita / Fakulta informatiky;CZ;9021094;RNDr.;Martin;Maška;Michal;Kozubek;7701950;0000-0003-1037-464X;G-5259-2014;;;;;;;
Arabidopsis 45SrDNA je lokalizována na chromozomu 2 a 4. Existují minimálně 4 různé varianty 45SrDNA, které se exprimují v závislosti na stadiu vývoje rostliny. Stabilita 45SrDNA je narušena u fas mutantů  (mutantů pro podjednotky chromatin assembly faktoru CAF1), u nichž se 45SrDNA systematicky ztrácí. Dle našich předběžných dat, tento efekt není možno zcela revertovat, ani po dlouhodobé  propagaci rostlin ve WT genetickém pozadí. Kromě ztráty 45SrDNA dochází u fas mutantů ke stimulaci genů, které se účastní oprav DNA. 45SrDNA je také regulována epigeneticky nebo pomocí proteinů účastnících se homologní rekombinace. Cílem tohoto projektu bude dále rozšířit znalosti v oblasti udržování stability 45SrDNA. Budou analyzovány epigenetické změny u rostlin po reverzi z fas mutace, příspěvek vybraných chaperonů a kináz aktivovaných poškozením DNA k udržení stability 45SrDNA a rozložení H3 histonových variant v 45SrDNA lokusu.;Masarykova univerzita / Středoevropský technologický institut;CZ;5633907;Mgr.;Martina;Dvořáčková;Jiří;Fajkus;8202575;0000-0002-3112-1716;D-2499-2012;;;;;;;
Ixodes ricinus je nejvýznamnějším přenašečem chorob v Evropě. Klíštěcí sliny obsahují stovky různých protein, které narušují všechny hostitelské obranné mechanismy. U klíštěcích inhibitorů proteáz, serpinů, byl prokázán jejich imunomodulační účinek. Na základě předchozího výzkumu předpokládáme, že slinné žlázy klíštěte Ixodes ricinus produkují do slin mnoho serpinů, které ochraňují klíště před hostitelskou obranou a mohou napomáhat přenosu patogenů. V tomto projektu provedeme důkladnou analýzu dynamiky exprese, a také funkční analýzu serpinů ve slinných žlázách klíštěte Ixodes ricinus, za účelem lepšího porozumění procesům v interakci mezi klíštětem a hostitelem a při přenosu patogenů. Budou vyrobeny rekombinantní serpiny, včetně chiméry, kombinující myší a klíštěcí serpin, které budou funkčně otestovány v biologických modelech zánětu a přenosu borélií. Detailní molekulární, biochemická a biologická charakterizace klíštěcích serpinů přispěje k identifikaci a vývoji nových terapeutických postupů v lidské i veterinární medicíně.;Jihočeská univerzita v Českých Budějovicích / Přírodovědecká fakulta;CZ;5799864;RNDr.;Jindřich;Chmelař;Jan;Kopecký;5972450;0000-0001-8072-2035;B-8244-2012;;Michail;Kotsyfakis;;0000-0002-7526-1876;;
"Grafy jsou jedny z nejjednodušších matematických struktur. Tvoří základy velké části informatiky a jejich význam nesmírně vzrostl v souvislosti s v rozvojem počítačových sítí. Extremální teorie grafů se zaměřuje na souvislosti mezi různými vlastnostmi grafů. Náš projekt propojuje extrémální teorii grafů s několika dalšími obory včetně pravděpodobnosti, analýzy a geometrie. Využíváme nové techniky, které byly vyvinuty pro problémy vnořování v souvislých grafech, a techniky pocházející z teorie limit hustých grafů. Cílem projektu je vyvíjet obecné metody související se Szemerédiho regularity lemmatem, metodou stability, extremálními problémy pro grafony a aplikacemi Chatterjee-Varadhanova postupu pro velké odchylky v Erdős-Rényiho náhodných grafech. Mezi naše hlavní cíle patří řešení domněnky Loebl-Komlós-Sós, aplikace extremální teorie grafů v geometrické kombinatorice nebo práce na problému ""nechvalně známého pravého chvostu"" pro počty podgrafů v náhodných grafech.";Ústav informatiky AV ČR, v. v. i.;CZ;7447442;Mgr.;Diana;Piguet;;;;;;;;;;;;
Přestože stabilní přechod k fotoautotrofii během ontogeneze rostlin je důležitým předpokladem života na Zemi, molekulární mechanismy kontrolující tuto komplexní změnu metabolismu u rostlin zůstávají neznámé.  Střídání vývojových fází a určení buněčné identity u vyšších rostlin je zajištěno epigenetickou regulací exprese genů prostřednictvím represivních komplexů Polycomb (PRC). PRC jsou enzymatické komplexy modifikující histony, které způsobují relativně stabilní umlčení převážně vývojových genů. Na základě předběžných výsledků se domnívám, že nedostatečná funkce PRC2 zamezuje přechodu k fotosyntetickému růstu a že tato role PRC2 je zachována během evoluce rostlin. Předkládaný projekt využívá kombince přístupů rostlinné fyziologie, biochemie a vývojové epigenetiky pro naplnění dvou hlavních cílů: (1) objasnit roli komplexu PRC2 v přechodu k autotrofii během vývoje dvou evolučně vzdálených druhů rostlin (huseníčku Arabidopsis thaliana a mechu Physcomitrella patens), a (2) zavést P. patens jako vývojově jednodušší model pro studium role PRC2 v regulaci fotoautotrofního metabolismu.;Mikrobiologický ústav AV ČR, v. v. i.;CZ;2300303;Mgr.;Iva;Mozgová;Jiří;Fajkus;8202575;0000-0002-3112-1716;D-2499-2012;;;;;;;
Vývoj a diferenciace T-lymfocytů jsou zásadní pro vznik účinné imunitní odpovědi a pro udržování autotolerance. Chybná regulace osudu T-lymfocytů však může vést k rozvoji alergií, autoimmunit nebo imunodeficitů. Jedním z hlavních faktorů v diferenciaci lymfocytů je specifita T-buněčného receptoru (TCR). V předchozí práci jsme ukázali, že podíl molekul koreceptorů CD8 nebo CD4 vázajících kinázu Lck udržuje centrální toleranci tím, že nastavuje afinitní práh pro negativní selekci vyvíjejících se thymocytů. V rámci předkládaného projektu budeme zkoumat, jak podíl koreceptorových molekul vázajících Lck ovlivňuje diferenciaci zralých T-lymfocytů v homeostázi a při zánětu. Předběžná data naznačují, že podíl koreceptorových molekul vázajících Lck reguluje vznik „virtuálních” paměťových buněk vyvolaný relativně silnými interakcemi TCR a autoantigenů. Druhým cílem předkládaného projektu je objasnit fyziologický původ a funkci „virtuálních” T-lymfocytů. Výsledky projektu budou významné pro pochopení a potenciální léčbu autoimunitních chorob a pro objasnění změn imunitního systému při stárnutí.;Ústav molekulární genetiky AV ČR, v. v. i.;CZ;9488057;;Ondřej;Štěpánek;Tomáš;Brdička;7171390;;G-6205-2014;;;;;;;
Navržený projekt se zabývá vývojem nových mikrofluidních nástrojů pro izolaci a analýzu nádorových buněk. Vyvinutá zařízení budou integrovat funkční jednotky pro izolaci, počítání a lyzi buněk. Afinitní segmenty budou syntetizovány v kapilárách nebo mikrofluidních kanálcích a modifikovány specifickými protilátkami proti membránovým a vnitrobuněčným proteinům rakovinových buněk. Buněčné lyzáty a proteiny budou analyzovány pomocí CE/LIF a CE/MS. Zatímco primárním cílem projektu je analýza nádorových buněk, lze očekávat, že vyvinuté technologie budou obecně použitelné nejen pro analýzu nádorových buněk, ale také pro obecnou charakterizaci jakýchkoliv buněk či buněčných populací.;Ústav analytické chemie AV ČR, v. v. i.;CZ;4686586;Mgr.;Jana;Křenková;;;;;;;;;;;;
Cílem projektu je sledovat výskyt a osud syntetických progestinů a progesteronu ve vodním prostředí některých evropských zemí. V odebraných vzorcích vody bude současně pomocí in vitro testů zjišťována progestagenní aktivita a korelována s koncentrací progestinů. Účinky vybraných syntetických progestinů na raný vývoj a vývoj gonád ryb a jejich vliv na sexuální chování ryb budou studovány v laboratorních podmínkách. Informace o výskytu a osudu syntetických progestinů ve vodním prostředí a o nejnižších koncentracích, u kterých byl zaznamenán vliv na ryby v laboratorních podmínkách, může pomoci při hodnocení potenciálních rizik těchto látek pro životní prostředí.;Jihočeská univerzita v Českých Budějovicích / Fakulta rybářství a ochrany vod;CZ;3929809;Ing.;Hana;Kocour Kroupová;;;;;;;;;;;;
"Projekt se zabývá studiem přechodných povrchových výbojů v tzv. trojných spojeních na rozhraních látek (kov/dielektikum/plyn a vodivá tekutina/dielektrikum/plyn). Kombinuje pokročilé spektroskopické metody: vysoce-rozlišené optické emisní spekroskopie, časově korelované čítání fotonů a diagnostiky laserově indukované fluorescence. Projekt hodlá:
1. objasnit vznik a vývoj povrchového plazmatu v okolí trojných spojení (elektronová multiplikace, vznik katodové skvrny a šíření ionizačních vln/streamerů)
2. přispět ke komplexnímu pochopení procesů v přítomnosti kapalné/vodní elektrody a jejího vlivu na generované plazma
3. kvantifikovat vývoj základních parametrů plazmatu (elektronová hustota, elektrické pole) v blízkosti trojného spojení s extrémně vysokým časoprostorovým rozlišením a s vysokou citlivostí a vyvinout semi-empirické přibližné modely popisu
4.kvantifikovat produkci reaktivních komponent plazmatu a radikálů v blízkosti trojného spojení";Masarykova univerzita / Přírodovědecká fakulta;CZ;6304397;Mgr.;Tomáš;Hoder;Mirko;Černák;1879405;0000-0003-0939-5013;;;;;;;;
Mechanismus adaptace na prostředí představuje tradičně objekt zájmu evolučních biologů. Život ryb v hluboké vodě vyžaduje velké množství takových adaptací, aby se úspěšně vyrovnaly s limitními faktory jako je nedostatek světla či vysoký tlak. Opsiny a hemoglobiny představují příklad molekul s vysokou adaptabilitou, jejichž role ve vnímání světla a transport kyslíku je nezastupitelná. Dva mechanismy molekulární adaptace, tj. 1) mutace DNA a 2) rozdílná genová exprese těchto proteinů, budou studovány u čtyř nezávislých modelových skupin cichlid se zaměřením na hlubokovodní specialisty. Studium těchto skupin umožní porozumět hlouběji tomu, jak může prostředí ovlivňovat evoluci. Projekt se zaměřuje na specifické faktory prostředí, jako je nedostatek světla či vysoký tlak a umožní tak porozumět tomu, jako jsou na molekulární úrovni akumulovány mutace, jaký je jejich efekt a zda jsou funkční změny obdobné napříč studovanými liniemi ryb.;Univerzita Karlova / Přírodovědecká fakulta;CZ;4885783;Mgr.;Zuzana;Musilová;Jindřich ;Novák;7948824;;;;;;;;;
Stresová kardiovaskulární odpověď, která je charakterizovaná tachykardií, vzestupem krevního tlaku (TK) a sympatické nervové aktivity, je modulovaná baroreflexem, jenž tlumí krátkodobé výkyvy TK. Spontánně hypertenzní potkani (SHR) mají mohutnější a prodlouženou kardiovaskulární odpověď na stres, přičemž citlivost jejich baroreflexu je nižší než u normotenzních Wistar-Kyoto (WKY) potkanů. Mozkový renin-angiotenzinový systém (RAS) a adrenální glukokortikoidy působící v mozku hrají důležitou úlohu při udržování hypertenze u SHR. Blokáda těchto systémů mění neuroendokrinní odpověď SHR na stres a zlepšuje citlivost jejich baroreflexu. Cílem projektu je a) studovat molekulární mechanizmy stresové kardiovaskulární odpovědi u SHR a WKY potkanů, b) analyzovat účinky stresu na neuroendokrinní systémy u těchto potkanů a určit molekulární podstatu pozorovaných kmenových rozdílů, c) zhodnotit účinky farmakologické blokády RAS či glukokortikoidů na kardiovaskulární a neuroendokrinní stresovou odpověď.;Fyziologický ústav AV ČR, v. v. i.;CZ;4484789;Mgr.;Michal;Behuliak;;;;;;;;;;;;
Sexualita je jednou z nejdůležitějších institucí, skrze něž se utváří modernita. Analýzou sexuálních významů a praktik a jejich proměn v prostoru a v čase lze zachytit proměny, k nimž dochází v moderních společnostech.  Zaměření na vědu – sexuologii a s ní spojené formy expertizy –, jež představuje významný zdroj autority a legitimity, umožňuje kriticky zkoumat vliv, který sexualita má na naše každodenní životy. Tento projekt v komparativní perspektivě analyzuje sexualitu, intimitu a gender, kterak byly konstruovány expertními diskursy ve státně-socialistické střední Evropě včetně Československa. Sexuální režimy zkoumá v kontextu širších sociálních procesů druhé poloviny 20. století na „Východě“, kde došlo k pokusu ustavit alternativní modernitu.;Masarykova univerzita / Fakulta sociálních studií;CZ;3481891;;Kateřina;Lišková;Radim;Marada;1983709;0000-0001-7505-3156;T-6314-2017;24479080900;;;;;;
V posledních letech se vážně uvažuje o možnosti, že přítomnost environmentálních kontaminantů, tzv. endokrinních disruptorů, v prostředí je v přímé souvislosti s dokumentovaným poklesem samčí fertility a tato problematika se stává veřejným zájmem a předmětem vědeckého zkoumání. Tento projekt se bude zabývat detailní rolí mezibuněčné komunikace zprostředkované mezerovými spoji (GJIC) v samčí reprodukční toxicitě způsobené environmentálně relevantními endokrinními disruptory a jejich směsi. Při hodnocení aktivity studovaných látek inhibovat GJIC v klíčových testikulárních buňkách a při jejich vzájemném srovnávání bude vzata do úvahy jejich biokinetika in vitro. Zaměříme se také na specifické molekulární mechanismy vedoucí k inhibici GJIC v testikulárních buňkách. Dále se budeme zabývat kombinací výsledků inhibice GJIC s dalšími důležitými mechanismy působení, jako jsou buněčná proliferace a přežití a ovlivnění hlavních funkcí testikulárních buněk. Očekávané výsledky napomohou objasnit zdravotní rizika endokrinních disruptorů zaměřením na roli mezibuněčné komunikace.;Masarykova univerzita / Přírodovědecká fakulta;CZ;4439031;RNDr.;Iva;Sovadinová;Luděk;Bláha;4982800;0000-0002-7314-7455;N-6343-2013;;;;;;;
Hlavním cílem projektu je založení mladého výzkumného týmu zabývajícího se polinační biologií v tropické Africe. Konkrétním cílem projektu je studium polinačních sítí a související funkční a taxonomické diverzity podél výškového gradientu Kamerunské hory v západní Africe. Projekt má tři části. První část projektu “Obecné patrnosti polinačních systémů podél výškového gradientu” se bude zabývat distribucí polinačních systémů podél výškového gradientu a změnami funkční a taxonomické diversity cílových skupin opylovačů (denní a noční motýli) a rostlin (Rubiaceae a Acanthaceae). V druhé části budeme testovat hypotézu polinačních syndromů. Třetí část projektu “Variabilita a specializace polinačních sítí podél výškového gradientu” je zaměřena na změny ve vlastnostech dvou typů polinačních sítí vybraných modelových čeledí rostlin (Rubiaceae a Acanthaceae). Tato část projektu zodpoví otázky, jak se mění specializovanost polinačních sítí s nadmořskou výškou a jak se mění její vlastnosti související s jejích stabilitou.;Univerzita Karlova / Přírodovědecká fakulta;CZ;4918649;RNDr.;Robert;Tropek;Martin;Konvička;3384527;0000-0002-4339-8923;H-1446-2014;;;;;;;
Semiempirické kvantově-mechanické výpočetní metody jsou použitelné pro studium velkých molekulárních systémů (tisíce atomů) ale přesto si zachovávají univerzálnost kvantově mechanických výpočtů – na rozdíl od molekulové mechaniky nepotřebují speciální parametrizaci pro každý studovaný systém. To z nich dělá velice užitečný nástroj pro řešení široké škály praktických problémů od biochemie po nanomateriály. Nevýhodou těchto metod je nedostatečná přesnost popisu nekovalentních interakcí které jsou přitom pro posis velkých systémů zcela zásadní. To bylo dosud řešeno empirickými korekcemi, další zvyšování přesnosti ale již vyžaduje nový přístup. Proto navrhujeme nový, neempirický model pro elektrostatické interakce který výrazně zlepší popis vodíkových a halogenových vazeb a dalších interakcí. V kombinaci s dalším zlepšením korekcí pro Londonovu disperzi a repulzi by mělo být možné dosáhnout přesnosti lepší než 0.5 kcal/mol která byla dosud vyhrazena pouze mnohem náročnějším výpočetním metodám jako je DFT s diperzní korekcí.;Ústav organické chemie a biochemie AV ČR, v. v. i.;CZ;5993768;RNDr.;Jan;Řezáč;Pavel;Hobza;2932016;0000-0001-5292-6719;G-8060-2014;;;;;;;
Požadavky nízkého napájecího napětí, nízké výkonové spotřeby, velké šířky pásma či nízkého šumu kladené na současná elektronická zařízení a především na jejich funkční bloky zpracovávající analogové signály přináší návrh nových typů aktivních prvků, jejichž aplikační možnosti však doposud nebyly plně analyzovány a jejich přínos vyhodnocen. Úkolem projektu je teoretický výzkum v oblasti základních koncepcí pokročilých nekonvenčních vícebranových aktivních prvků, přičemž značná pozornost bude věnována studiu prvků s rozdílovými branami. Cílem projektu je základní výzkum a realizace universálního prvku v moderní submikronové technologii CMOS TSMC 0,18 mikrometrů. Teoretické předpoklady budou ověřovány počítačovými simulacemi i experimentálně. Důraz je kladen na studium reálného chování vyrobeného obvodu. Budou navrženy nová zapojení aktivních nediferenčních a pseudo-diferenčních filtrů, fázovacích článků, multifunkčních obvodů, usměrňovačů, oscilátorů a imitančních konvertorů. Výsledky projektu budou publikovány v časopiseckých a konferenčních příspěvcích a v knižní publikaci.;Vysoké učení technické v Brně / Fakulta elektrotechniky a komunikačních technologií;CZ;3120899;doc. Ing.;Norbert;Herencsár;IVO;LATTENBERG;4026993;;;;;;;;;
Cílem projektu je navržení metody pro identifikaci aleatorických nejistot v parametrech heterogenních materiálů. Tímto tématem se v současné literatuře zabývá pouze malé množství prací, z nichž každá má svá podstatná omezení. Některé metody nejsou například vhodné pro kalibrování nelineárních materiálových modelů z makroskopických měření, jiné neuvažují korelaci mezi jednotlivými měřeními či epistemické nejistoty spojené s modelováním malých souborů dat. Proto se v rámci projektu zaměříme na kombinování dostupných poznatků a navržení nové metody, která nebude mít zmíněné nedostatky. Kromě toho metodu rozšíříme, aby umožňovala identifikaci ze série experimentů s různým typem zatěžování a identifikaci prostorově proměnných materiálových parametrů, které budeme modelovat pomocí náhodných polí. Navrženou metodu budeme verifikovat v rámci dvou případových studií týkajících se rozdílných heterogenních materiálů: (i) laminátového skla a (ii) vláknobetonu.;České vysoké učení technické v Praze / Fakulta stavební;CZ;5131391;Ing.;Anna;Kučerová;;;;;;;;;;;;
"Odborníci z Ústavu struktury a mechaniky hornin AVČR zahájili sledování pohybů na odlučných plochách potenciálního sesuvu na El Hierru v roce 2013. Navrhovaný projekt rozšiřuje toto sledování vytvořením komplexního automatizovaného monitorovacího systému deformací a vybraných geofyzikálních veličin. Získané údaje budou analyzovány společně s dalšími volně dostupnými primárními daty za použití paradigmatu ""big data"" (velkých dat) s cílem komplexně posoudit dynamiku vývoje megasesuvu. Výsledky budou doplněny komplexním zkoumáním megasesuvů a jejich reaktivací v regionálním i globálním měřítku. ""Big data"" analýza je klíčovou součástí projektu, což v rámci geovědních disciplín představuje zcela nový přístup. ""Big data"" se zaměřuje na simultánní analýzu celé řady heterogenních datových sad, což této metodě dává obrovskou predikční schopnost. Takto zpracovaná data a vytvořené predikce z El Hierra bude možné využít pro diskuzi o ohroženích a rizicích, jež představují megasesuvy na jiných sopečných ostrovech po celém světě.";Ústav struktury a mechaniky hornin AV ČR, v. v. i.;CZ;1712136;Mgr.;Jan;Blahůt;Petr;Hermann;3978877;0000-0001-6250-5125;A-1880-2008;7005436559;;;;;;
Nové farmakologické přístupy v ochraně myokardu proti ischemicko/reperfuznímu poškození jsou předmětem intenzivního kardiovaskulárního výzkumu. Jedním z možných terapeutických přístupů by mohla být optimalizace energetického metabolizmu srdce, tedy posun k většímu využití karbohydrátů na úkor mastných kyselin jako paliva, což by srdci umožnilo efektivněji využívat kyslík a produkovat energii. Obdobné optimalizace energetického metabolizmu srdce lze dosáhnout jeho adaptací na chronickou hypoxii,která je spojená s kardioprotekcí. Leptin a klíčový enzym nově objeveného epigenetického mechanismu, RNA- demetyláza FTO, jejíž rizikové varianty souvisejí s výskytem metabolických a kardiovaskulárních onemocnění, hrají významnou úlohu v řízení energetické rovnováhy a metabolismu. Nedávno bylo zjištěno, že hladina FTO v srdci je řízená leptinem. Cílem projektu je studovat úlohu leptinu a FTO v regulaci srdečního energetického metabolismu a odolnosti myokardu k I/R poškození pomocí inhibitoru FTO a protilátky proti leptinovému receptoru v normálním a na chronickou hypoxii adaptované srdci.;Fyziologický ústav AV ČR, v. v. i.;CZ;8140650;RNDr.;Markéta;Hlaváčková;František;Novák;1697277;0000-0001-5582-3977;F-4268-2017;;František;Kolář;9825444;0000-0002-8723-1826;A-7852-2012;7005665978
Předpokládáme, že microRNA (miRNA) by se mohly podílet na regulaci interakcí v mikroprostředí a heterogenity v signalizaci přes B-buněčný receptor (BCR) u normálních a maligních B lymfocytů. Rádi bychom objasnili jak se specifické miRNA indukované po poškození DNA (miR-34a, miR-1246) podílejí na regulaci BCR signalizace a identifikovali jejich cílové geny a regulační dráhy. Naše předběžné údaje naznačují, že miR-34a je zodpovědná za inhibici BCR signalizace po poškození DNA a tvoří tak pojítko mezi p53 dependentní signalizací a zastavením pro-proliferačních signálů z BCR. Také předpokládáme, že interakce v mikroprostředí ovlivňují expresi miRNA (miR-150, miR-425, miR-185), které regulují BCR-asociované geny (GAB1, FOXP1, BTK) a tím modifikují aktivitu této dráhy, která je v kontextu mikroprostředí nezbytná. Provedeme studie za účelem identifikace dalších miRNA, které se potenciálně účastní regulace BCR signalizačních drah s využitím experimentálních modelů B buněčné adheze a inhibice/aktivace BCR signalizace.;Fakultní nemocnice Brno;CZ;4382749;doc. MUDr. Mgr.;Marek;Mráz;Šárka;Pospíšilová;1957864;0000-0001-7136-2680;;;;;;;;
Validní svalově-kosterní modely lidského těla mohou poskytnout informace a znalosti o mechanismech, které mohou být základem pro vznik zranění. Použití těchto modelů může mít významný vliv na zdraví, pohyb a každodenní činnosti. Do širšího významu pochopení základních biofyzikálních vlastností lidského těla patří poruchy horních končetin. Tento projekt je v souladu se světovým programem pohybu a zdraví, zaměřeným na využití sportu a pohybové aktivity pro podporu zdraví.;Ostravská univerzita / Pedagogická fakulta;CZ;2554178;Mgr.;Roman;Farana;;;;;;;;;;;;
Bezpečná a účinná vakcína musí kromě antigenu obsahovat také pomocné imuno-stimulační látky, tzv. adjuvancia. Velmi účinnými adjuvancii jsou agonisti toll-like receptorů (TLR) přítomných v membránách antigen-prezentujících buněk (APC). Klinické použití volných TLR-agonistů je ale limitováno jejich relativně vysokou toxicitou, omezenou rozpustností v tělních tekutinách a nižší schopností  interagovat s povrchovými receptory APC. Navrhujeme řešení, spočívající v použití multivalentních hydrofilních polymerů umožňijících definované a nedestruktivní navázání jak antigenu, tak TLR-agonistů. Tyto polymerní vakcíny zajistí adjuvanciím lepší rozpustnost, nižší toxicitu a vyšší aviditu k příslušným buněčným receptorům a antigenu umožní dlouhodobější cirkulaci  v tělním oběhu. V projektu budeme studovat vlivy struktury a složení polymerního nosiče, koncentrace navázaného adjuvancia (TLR7/8-agonisti), způsobu přichycení antigenu (Gag proteinu HIV viru), či směrujících jednotek (deriváty manózy) s ohledem na jejich schpnosti vyvolat obrannou imunitní reakci vůči vnesenému antigenu.;Ústav makromolekulární chemie AV ČR, v. v. i.;CZ;6656153;Ing.;Richard;Laga;;;;;;;;;;;;
Epitaxní grafén bude v kombinaci s karbidem křemíku (SiC) využit k výrobě laditelných elektronických a optoelektronických součástek. V projektu bude využíváno unikátních vlastností jak grafénu, tedy polokovu s malou hustou stavů, tak SiC, polovodiče s širokým zakázaným pásem. V rámci projektu proběhne optimalizace růstu epitaxního grafénu a pomocí analyzátoru reziduálních plynů bude kontrolována a charakterizována čistota růstového prostředí. Budou vyrobeny heterostruktury SiC/grafen/SiC/grafen které jednak umoží změnu koncentrace nosičů náboje v grafénu, a jednak opticky zpřístupní vodivostní kanál v SiC pro optoelektronické aplikace. Budou vyrobeny elektronické laditelné tunelovací diody na bázi rozhraní grafén/kov. Laditelnost bude dosažena možností změny koncentrace nosičů náboje v grafénu.;Univerzita Karlova / Matematicko-fyzikální fakulta;CZ;1610775;RNDr.;Jan;Kunc;Roman;Grill;8206597;0000-0002-4615-8909;A-2109-2008;10039402900;Marek;Potemski;;;;
Ve slunečním větru v oblastech před magnetosférami planet dochází k formování bezsrážkových rázových vln. Horké elektrony odražené od rázové vlny mohou vytvářet svazky, které následně interagují s proudícím slunečním větrem v oblasti nazývané foreshock. Pomocí těchto elektronových svazků dochází ke vzniku nestabilit, díky kterým se generují elektrostatické Langmuirovy vlny. Předkládaný projekt je zaměřen na analýzu těchto plazmových vln pozorovaných v foreshocích planet. Ačkoliv jsou tyto jevy již dlouho dobu zkoumány, tak existuje mnoho procesů, které nejsou zcela vysvětleny. Použitím všech dostupných dat z družic Cassini, Gallileo a Cluster, provedeme statistickou analýzu a porovnání vlastností Langmuirových vln pozorovaných u Saturnu, Jupiteru, Venuše a Země. Dále se budeme věnovat detailnějšímu studiu vlastností nestabilit ve svazkovém plazmatu v závislosti na poloze ve foreshocku. Na základě získaných výsledků provedeme numerické a počítačové simulace interakcí ve svazkovém plazmatu. Hlavním cílem tohoto projektu je zlepšit naše pochopení vzniku a interakce plazmových vln.;Ústav fyziky atmosféry AV ČR, v. v. i.;CZ;6514685;RNDr.;David;Píša;Ondřej;Santolík;9496726;0000-0002-4891-9273;F-7766-2014;;Michel;PARROT;;;;
Metody pro citlivou analýzu RNA modifikací umožňující detailní studie chemické struktury různých RNA molekul byly vyvinuty velmi nedávno a ještě nikdy nebyly využity pro analýzu virové RNA. Nedávný objev nikotinadenindinukleotidu (NAD) kovalentně vázaného na jeden typ RNA kódované na plasmidu, naznačuje, že i další episomy jako je herpesvirus, adenovirus nebo dokonce další jednoduché formy života mohou pro nějaké účely využívat RNA molekuly s kovalentně vázanými kofaktory nebo jinými konjugáty. Cílem tohoto projektu je detailní studie chemické struktury virové RNA savčích virů pomocí hmotnostní spektrometrie. Po detekci jakékoliv modifikace nebo RNA konjugátu, nové chemické nebo chemo-enzymové metody pro identifikaci sekvence modifikovaných RNA budou využity nebo vyvinuty v závislosti na charakteru modifikace. Následným cílem bude odhalení funkce, biogenese a mechanismu interakce virové RNA s hostitelskou buňkou. Tento projekt přinese nový pohled na mechanismus účinku různých virových RNA v hostitelských buňkách.;Ústav organické chemie a biochemie AV ČR, v. v. i.;CZ;2810824;Ing.;Hana;Macíčková Cahová;;;;;;;;;;;;
V rámci projektu budou studovány možnosti růstu polovodičových nanovláken metodou VLS při použití dvousložkových kovových katalytických nanočástic. Bude zkoumán vliv složení katalyzátoru na fyzikální vlastnosti nanovláken, s důrazem na možné zabudovávání atomů katalyzátoru do nanovláken. Tato technika se výrazně liší od konvenčních způsobů dopování a je perspektivní pro dosažení plazmonové rezonance ve střední a daleké části infračerveného spektra, tedy v oblasti, kde jsou v současnosti používané materiály nevyhovující. Takto připravené polovodičové nanostruktury navíc umožní ladit plasmonovou rezonanci v širokém frekvenčním rozsahu. Výsledky projektu přispějí nejen k objasnění principů růstu dopovaných nanovláken, ale i k vysvětlení jejich funkce v aplikovaných systémech, např. senzorice.;Vysoké učení technické v Brně / Středoevropský technologický institut;CZ;2404214;Ing.;Miroslav;Kolíbal;;;;;;;;;;;;
Současné klimatické změny v oblasti přímořské Antarktidy mají rychlý a významný vliv na strukturu a fungování ekosystémů polárních jezer. Antarktický poloostrov a souostroví Jamese Rosse, reprezentující největší odledněné části této oblasti, díky jejich poloze představují excelentní lokality pro studium jezerních sedimentů.  Za účelem zjištění současných změn klimatu a životního prostředí a s využitím multi-proxy paleolimnologického přístupu, který bude zahrnovat kompletní analýzy sedimentárních jader, budeme studovat vliv současných environmentálních změn na strukturu jezerních rozsivkových společenstev v porovnání se změnami v holocénu. Rozsivky (Bacillariophyta) představují druhově nejbohatší skupinu řas v Antarktické oblasti a jejich druhově specifická morfologie schránek, specifická odpověď na rozdílné podmínky prostřední a velmi dobré zachování jejich schránek v sedimentech z nich činí výborný nástroj, který bude možné využít jako základ pro rekonstrukci a predikci vlivu oteplování a environmentálních změn v těchto jedinečných ekosystémech.;Univerzita Karlova / Přírodovědecká fakulta;CZ;7241615;;Kateřina;Kopalová;Linda;Nedbalová;8338639;0000-0003-1800-714X;D-2792-2009;;Bart;Van de Vijver;;;;
Projekt je zaměřen na design a syntézu různých typů nových chirálních ionexů – jmenovitě slabých anexů, silných katexů jakož i zwitteriontových ionexů. Stacionární fáze ionexového typu mohou být používány v širokém spektru mobilních fází v rozsahu od polárního organického módu a módu reverzní fáze až po HILIC nebo superkritickou fluidní chromatografii (SFC). Chromatografické parametry všech nově připravených stacionárních fází budou zhodnoceny za výše uvedených podmínek, především s ohledem na využití v SFC-MS aplikacích. Bude posouzena rovněž stabilita všech nově připravených stacionárních fází, včetně vlivu změny chromatografických podmínek. Chirální ionexy obecně představují ideální stacionární fáze pro enantiomerní separace polárních látek. V rámci předkládaného projektu se zaměříme na enantiomerní separaci chirálních bází, kyselin i amfolytů za podmínek HPLC a SFC. Bude studováno optimální složení mobilní fáze a vliv různých ionizovatelných a reaktivních látek přidaných do superkritického oxidu uhličitého.;Vysoká škola chemicko-technologická v Praze / Fakulta chemické technologie;CZ;4974743;Ing.;Michal;Kohout;;;;;;;;;;;;
Signální dráha proteinu Wnt je nezbytná pro řadu dějů během lidského vývoje. Ztráta kontroly nad její regulací je častou příčinou rakovinného bujení. Fosfoinositidy (PIP) zásadním způsobem přispívají k regulaci řady buněčných dějů – membránového transportu, přenosu signálů nebo buněčné smrti. Nedávné studie včetně našich přinesly důležité poznatky o významu metabolismu PIP v kontrole Wnt signální dráhy. V této aplikaci navrhujeme studovat úlohu vybraných PIP-metabolizujících enzymů v regulaci Wnt signalizace. Za prvé budeme v savčích buňkách zjišťovat úlohu PIP fosfatáz z rodiny myotubularinů během sekrece Wnt proteinu. Za druhé, na modelovém organismu Caenorhabditis elegans budeme studovat funkci fosfatidylinositol-4-fosfát 5-kinázy (PIP5K) při kontrole Wnt signální dráhy. Navrhovaný výzkum přinese nové poznatky o regulaci signální dráhy proteinu Wnt.;Univerzita Karlova / Přírodovědecká fakulta;CZ;2910055;Mgr.;Marie;Macůrková;;;;;;;;;;;;
Mezinárodní recepce Merleau-Pontyho díla v posledních dvaceti letech prodělala významnou změnu díky tomu, že začaly být vydávány podklady k jeho přednáškám na Collège de France. Analýza těchto materiálů v souvislosti s některými doposud nevydanými rukopisy ukazuje, že pokud by byl dokončen autorův poslední projekt (Viditelné a neviditelné), jeho pozitivní část by se opírala o detailní fenomenologické rozbory velmi konkrétních materiálů podobně jako Fenomenologie vnímání. Analyzujeme-li toto propojení mezi kurzy z Collège de France a Viditelným a neviditelným, ukazuje se, že je třeba korigovat naši představu o Merleau-Pontyho pozdní filosofii tím, že bude jasně propojena s jeho analýzami z 50. let, tj. zejména s konkrétními studiemi tělesnosti, intersubjektivity, řeči a dynamicky pojaté racionality. Tento potenciál však v ČR doposud nebyl dostatečně osvětlen a využit. Cílem projektu je proto vytvořit soubor původních interpretací a překladů, který by tuto vazbu ukázal a zhodnotil jak v ČR tak na mezinárodní úrovni.;Univerzita Palackého v Olomouci / Filozofická fakulta;CZ;4470265;Mgr.;Jan;Halák;Jakub;ČAPEK;3268969;0000-0001-9049-5470;;25649032900;Renaud;BARBARAS;;;;
V současném vědeckém světě nás obklopuje pocit, že věci neustále zrychlují – vědci si stěžují na chronickou zaneprázdněnost a nedostatek času na výzkum. Musí publikovat více článků, vyhovět termínům, vytrvat. Na pozadí sociologických analýz času projekt zkoumá strukturu a důsledky této rozšířené zkušenosti. Projekt se soustředí na zkoumání příčin a projevů časového presu v životech mladých badatelů v České republice. Šetření se zaměří na osobní a především epistemické důsledky měnícího se akademického času, v širším kontextu současné organizace vědy. Etnografický terénní výzkum se pak bude koncentrovat na zkoumání projevů časového presu a toho, jak ovlivňuje produkci vědění ve vybraných disciplínách (fyzika a ekonomie) v rámci českých vědeckých institucí. Projekt si klade za cíl pojednat a vyhodnotit, zda vědecká hyper-produktivita a s ní spojené časové nároky mají na vědu progresivní nebo konzervativní dopady.;Filosofický ústav AV ČR, v. v. i.;CZ;4187024;;Filip;Vostal;;;;;;;;;;;;
Mezi inteligentní systémy se řadí materiály, které mění své vlastnosti pod vlivem různých vnějších stimulů (pH, teplota, světlo, elektrické nebo magnetické pole). Ty materiály, jež opětovně mění své reologické vlastnosti v závislosti na použití vnějšího elektrického pole, jsou v současnosti využívané v zařízeních, kde je důležité proměnné řízení tlumení nebo přenášení působící síly. Ty materiály, jež opětovně mění své rozměry vlivem expozice různými světelnými zdroji, se využívají v systémech, kde se efektivně využívá přenos světelné energie na mechanickou. Navrhovaný projekt se v oblasti základního výzkumu věnuje využití unikátních dvojdimenzionálních částic grafen oxidu s funkcionalizovaným povrchem k modifikaci pomocí řízené radikálové polymerace umožňující kontrolu jak jejich elektrické vodivosti, tak i délky polymerních řetězců v jednom kroku. Připravené částice s cíleně řízenou vodivostí budou základem inteligentních systémů citlivých na elektrické stimuly a částice s řízenou modifikací povrchu využity k studiu inteligentních systémů citlivých na světelné stimuly.;Univerzita Tomáše Bati ve Zlíně / Univerzitní institut;CZ;8133662;Ing.;Miroslav;Mrlík;Vladimír;Pavlínek;4964241;;;;;;;;;
Výskyt neurodegenerativních onemocnění včetně Alzheimerovy choroby navzdory pokrokům v lékařských vědách každoročně roste. Zásadní překážkou vývoje účinných léčebných postupů je zatím neúplná znalost raných fází etiologie těchto onemocnění. Podle současných výzkumů hraje v počátcích patogeneze významnou úlohu narušení energetické homeostáze mozku. Je proto mimořádně důležité porozumět vztahům mezi metabolickými a kognitivními funkcemi a jejich poruchami. V řízení těchto vztahů se může významně uplatňovat klíčový enzym nově objeveného epigenetického mechanismu, RNA-demetyláza FTO, jejíž rizikové genetické varianty souvisejí s výskytem řady metabolických i neurologických poruch. V tomto projektu budeme studovat vliv aplikace nově syntetizovaného inhibitoru FTO na kognitivní funkce, energetickou homeostázi mozku a postup neuropatologie v modelu Alzheimerovy choroby. K dosažení těchto cílů použijeme pokročilé behaviorální, zobrazovací, biochemické a kultivační techniky. Naše poznatky mohou významným způsobem přispět k poznání vztahu mezi bioenergetikou mozku a kognitivními funkcemi.;Univerzita Karlova / Přírodovědecká fakulta;CZ;6054781;Mgr.;Petr;Telenský;Jan;Bureš;6725856;0000-0003-0326-117X;E-5116-2017;;;;;;;
Mnoho přírodních látek a farmaceuticky významných sloučenin obsahuje ve své struktuře asymetrická kvarterní uhlíková centra. Jejich enantioselektivní příprava však nadále představuje jeden z nejnáročnějších úkolů v rámci syntetické organické chemie. Proto je zde stále prostor pro vývoj nových metod. Cílem tohoto projektu je využití tandemové cyklizace/Suzukiho couplingu a následné haloniem iniciované cyklizace pro tvorbu kvarterních uhlíkových center v enantiomerně čisté formě. V první fázi projektu bude provedena optimalizace reakčních podmínek a jejich aplikace na různé substráty. Optimalizovaná metoda pak bude použita pro přípravu biologicky aktivních přírodních látek a fenestranů. Současně bude také studována možnost využití levoglukosenonu - chirální sloučeniny, kterou je možné získat ve velkém množství z obnovitelných zdrojů - jako výchozí látky pro zmíněnou reakční sekvenci.;Univerzita Karlova / Přírodovědecká fakulta;CZ;6650082;PharmDr.;Eliška;Matoušová;Milan;Pour;6556981;0000-0002-3962-7922;T-6328-2017;7003971733;;;;;;
"Cílem projektu je využití nanomateriálů pro zlepšení vlastností analýz pomocí kapilární elektroforézy. Bude charakterizován vliv nanočástic, jako uhlíkové nanomateriály, kvantové tečky a zlaté nanočástice na vlastnosti elektroforetické analýzy a to jak na její separační, tak detekční stánku. Využitím těchto pozitivních vlastností dojde ke zlepšení stanovení analytů přítomných v malých množstvích a ve složitých biologických matricích. 
V návaznosti na využití nanomateriálů bude v projektu navrženo a sestrojeno modulární, univerzální a široce aplikovatelné detekční zařízení pro mikrokolonové techniky využívající miniaturizované, finančně nenáročné, vyměnitelné součásti, jako jsou zdroje světla na bázi světlo emitujících diod, optických filtrů a miniaturizovaných detektorů. Navrhované zařízení navíc kombinuje několik detekčních módů (fotometrická, fluorimetrická a vodivostní). 
Spojením těchto dvou částí projektu vznikne vysoce efektivní analytický přístup využitelný pro široké spektrum analytů a to jak v malých koncentracích, tak v přítomnosti interferujících komponent.";Mendelova univerzita v Brně / Agronomická fakulta;CZ;2032279;Mgr.;Markéta;Vaculovičová;;;;;;;;;;;;
Cílem tohoto projektu je přispět k základnímu popisu separačních procesů v oblasti analýzy nanočástic kapilární elektroforézou. V rámci tohoto projektu budou studovány zejména následující oblasti: charakterizace povrchové chemie nanočástic v různých běžných elektroforetických podmínkách (především rovnováhy v oboru povrchové chemie nanočástic), studium interakcí nanočástic a modelových iontů, popis interakcí z pohledu stechiometrie, charakterizace interakcí nanočástic a modelových systémů podobných buňkám (jako jsou modelové proteiny nebo nukleové kyseliny) a interakcí s buňkami.;Univerzita Palackého v Olomouci / Přírodovědecká fakulta;CZ;2465205;doc. RNDr.;Jan;Petr;;;;;;;;;;;;
Magnetické materiály jsou jednou z nejvíce studovaných a vysoce modifikovatelných tříd materiálů. Porozumění jejich dynamickým vlastnostem a základním fyzikálním principům v nanometrových rozměrech je zásadní pro navržení způsobů ovládání jejich elektronického a magnetického uspořádání. V posledním desetiletí vzrostl zájem o studium tenkých FeRh vrstev díky unikátním vlastnostem jejich fázové přeměny prvního druhu a potenciálním aplikacím v tepelně asistovaném magnetickém záznamu. Pro tento materiál je charakteristická teplotně nebo magnetickým polem řízená fázová přeměna z antiferomagnetického na feromagnetické uspořádání při teplotě 370 K v nulovém magnetickém poli. Výrazné prostorové omezení má významný dopad na koexistenci fází a dynamiku fázové přeměny. Navrhujeme zkoumat fázovou přeměnu v nanostrukturách připravených z epitaxních FeRh vrstev. Kombinací magnetického zobrazování a elektrických transportních měření objasníme původ nově vznikajících vlastností v prostorově omezených strukturách na bázi FeRh a příbuzných materiálů.;Vysoké učení technické v Brně / Středoevropský technologický institut;CZ;5929229;Ing.;Vojtěch;Uhlíř;Tomáš;Šikola;6804233;;;;STEFANIA;PIZZINI;;;;
Přeprogramování buněk do pluripotentního stavu představuje velmi slibnou technologii pro autologní buněčnou terapii a biomedicínu, avšak tato technika s sebou přináší řadu limitací v podobě genetické nestability pluripotentních buněk, možnosti vzniku nádorů a mnoho dalších. Nedávno byl představen nový koncept přeprogramování buněk. Krátkodobá ektopická exprese genů, které dokážou dediferencovat buňku, vede k epigenetickému smazání buněčné identity a uvádí buňku do krátkodobého „plastického stavu“. Tento stav umožňuje následnou diferenciaci buňky do požadovaného buněčného typu bez potřeby indukce pluripotence. Tato technologie je potenciálně vhodná k využití v buněčné terapii, avšak vnášení exogenních genů představuje významné riziko pro klinické použití. Hlavním cílem toho projektu je odstranit genetickou manipulaci pomocí modulace exprese mikroRNA. Za tímto účelem budeme identifikovat mikroRNA, které jsou klíčové pro indukci buněčné plasticity, a budeme testovat, zda dediferencované buňky prostřednictvím mikroRNA mohou být transformovány do požadovaného buněčného typu.;Masarykova univerzita / Lékařská fakulta;CZ;5709164;;Tomáš;Bárta;Aleš;Hampl;8064296;0000-0002-8963-9235;N-1632-2016;;;;;;;
Termoresponzivní polymery vykazují dvě základní vlastnosti, kritickou teplotu a entalpie fázového přechodu, které jsou velice citlivé na změny v okolním roztoku, zvláště pak na přídavek solí. V tomto projektu zkombinujeme počítačové simulace s termodynamickými experimenty aplikováním teoretického modelu založeného na statistické teorii roztoků. Dosáhneme tak konzistentního mikroskopického a makroskopického popisu efektů solí na proces kolapsu, kterým prochází neutrální či slabě nabité polymery. Modelovou úlohu v naší studii sehrají nenabitý polymer PNIPAM a jeho mírně nabitý kopolymer PNIPAM-co-EVImBr s monomery na bázi imidazoliového kationtu. Vliv nespecifických elektrostatických a iontově specifických efektů na termodynamické vlastnosti polymerů je charakterizován měřením fázových rovnováh a kalorimetrickými metodami. Data budou interpretována naším termodynamickým modelem a za pomoci teorie roztoků budou vztažena k výsledkům obdrženým z molekulárně dynamických simulací. Hlavním výstupem tohoto projektu bude 8 publikací v recenzovaných časopisech.;Vysoká škola chemicko-technologická v Praze / Fakulta chemicko-inženýrská;CZ;8822689;RNDr.;Jan;Heyda;Pavel;Jungwirth;2793911;0000-0002-6892-3288;D-9290-2011;;;;;;;
Projekt si klade za cíl vyvinout nové efektivní a praktické algoritmy pro konečné automaty aplikovatelné ve formální verifikaci a analýze dynamických systémů. Bude stavět zejména na studiu souvislostí mezi automatovými problémy, metodami řešení SAT/SMT problémů a formální verifikací. Věříme, že hlubší porozumění spojitostí mezi metodami používanými v těchto oblastech posune vpřed nejen oblast automatových technik s aplikacemi ve verifikaci, ale také ostatní zmíněné oblasti. Vyvíjené algoritmy budou konkrétně zaměřeny zejména na aplikace automatů v analýze programů s řetězci, verifikaci programů s ukazateli, analýze paralelních programů a v rozhodovacích procedurách logik souvisejících s formální verifikací nekonečně stavových systémů, jako jsou WSkS nebo separační logika. Práce na projektu zahrne jak rigorózní matematický popis navrhovaných metod a studium jejich teoretických vlastností, tak i jejich experimentální implementaci a vyhodnocení, na které bude kladen zvláštní důraz.;Vysoké učení technické v Brně / Fakulta informačních technologií;CZ;1258486;Mgr.;Lukáš;Holík;Tomáš;Vojnar;9761985;;;;;;;;;
Vztah mezi anizotropií magnetické susceptibility (AMS) a deformační mikrostrukturou bude studován v přírodních strižných zónách a srovnán s analogovým a numerickým modelováním. Strižné zóny v monominerálních horninách (kalcit, kvarcit) představují vhodné přírodní laboratoře ke studiu magnetické stavby, textury a mikrostruktury pro pochopení mikrostrukturních procesů, které kontrolují vznik AMS. Analogové modelování bude prováděno v různých tektonických režimech pomocí reologicky nelineárních materiálů. Numerické modely budou počítat AMS na základě reálné mikrostruktury a srovnávat ji s pozorovanou a měřenou stavbou a stavebními přetisky. Kombinace terénní, laboratorní a numerické studie je nutné k pochopení problému časových a prostorových vztahů mezi AMS horninovou stavbou a konečnou deformací. Získané výsledky přispějí k pochopení magnetické stavby ve střižných zónách na základě hodnocení vzájemného reologického ovlivňování základní hmoty a magnetických minerálů.;Geofyzikální ústav AV ČR, v. v. i.;CZ;9508120;Mgr.;Vladimír;Kusbach;Stanislav;Ulrich;6619835;;;;Karel;Schulmann;2354691;;;
Současné komplexní kybernetické a informační systémy se ve stále větší míře vyznačují produkcí tzv. velkých dat, obsahu, který je charakteristický svou komplikovanou strukturou a velkým objemem. Efektivní zpracování a analýza takových dat vyžaduje pokročilé metody. Dolování dat je mezioborovou úlohou, která je již v současné době řešena pomocí řady hybridních metod využívajících např. kombinace bio--inspirovaných výpočtů, neuronových sítí, a fuzzy systémů. Navrhovaný grant se bude zabývat výzkumem nových metod analýzy a dolování informací z velkých dat. Cílem je navrhnout, ověřit a popsat nové hybridní,  mnohoparadigmatické, metody, vycházejících z teoretických a praktických poznatků příbuzných oborů zpracování informace (zejména, ale ne výhradně, z oblastí vyhledávání, fuzzy systémů, soft--computingu, bio--inspirovaných výpočtů, a paralelních algoritmů a výpočtů) pro analýzu a dolování znalostí z velkých dat. Projekt přímo navazuje na výzkumnou činnost navrhovatele během jeho předchozí předchozí praxe a postdoktorské stáže na University of Alberta, Edmonton, Canada (01/2014-12/2014);Vysoká škola báňská - Technická univerzita Ostrava / Fakulta elektrotechniky a informatiky;CZ;9175970;Ing.;Pavel;Krömer;;;;;;;;;;;;
"Bičík je podlouhlá organela na povrchu řady eukaryotických buněk, včetně většiny lidských buněčných typů. Bičík je důležitou organelou pohybu a dále má signální a senzorické funkce.
Pro bičík má naprosto zásadní význam doména na jeho distálním konci. Je to totiž jediné místo, kde dochází ke vzniku, obměně a rozpadu axonemy, tj. hlavní strukturní složky bičíku. V současnosti je však známo pouze několik proteinů specifických pro tuto doménu, což zásadním způsobem omezuje její hlubší poznání.
My jsme vyvinuli nový přístup, díky kterému je poprvé možné kompletně identifikovat proteiny koncové domény bičíku. V navrhovaném projektu plánujeme použít tento přístup ke studiu složení koncové domény u provka Trypanosoma brucei, který umožňuje využít bohatou škálu genetických manipulací ojedinělou mezi bičikatými organizmy, jakož i u savčích řasinek.
Identifikované proteiny budou dále studovány pomocí přístupů buněčné biologie a biochemie, což povede k porozumění jejich funkce v buňce a k pochopení jejich biochemických aktivit.";Ústav molekulární genetiky AV ČR, v. v. i.;CZ;4381920;Mgr.;Vladimír;Varga;;;;;;;;;;;;
Navržený projekt se zaměřuje na syntézu a samoorganizační chování ABC trojblokových terpolymerů obsahujících molekuly fenyl boronové kyseliny poskytujících multikompartmentové micely (MCM). Inkorporace fenyl boronových kyselin do MCM vede ke vzniku nanočástic s odezvou na jemné změny pH (relevantní pro terapii zhoubných nádorů) a koncentrace sacharidů (relevantní pro terapii diabetu). Kompartmentalizované micely pak mohou sloužit jako nanokontejnery pro množství terapeuticky aktivních látek. Z tohoto důvodu je naším dalším cílem rozšíření znalostí o solubilizaci léčiv a jejich postupného uvolňování z MCM pro dosažení synergického protinádorového účinku. Hlavní technikou ke studiu dynamiky uvolňování bude fluorescenční spektroskopie s využitím hydrofobních fluoroforů jako modelových látek.;Univerzita Karlova / Přírodovědecká fakulta;CZ;6110568;Ing.;Mariusz;Uchman;Karel;Procházka;4637895;0000-0003-2144-5378;C-3012-2014;7005907071;;;;;;
"Hlavním cílem našeho projektu je přispět (z fyzikálního a technického hlediska) k teorii interakcí elektromagnetického (EM) pole, vytvořeného metamateriálovými (MTM) strukturami, s hmotou. Zejména nám půjde o interakce s biologickými tkáněmi lidského těla. Chceme se zaměřit na dva základní případy těchto interakcí. Jednak na případ, kdy se EM pole šíří podél MTM struktur, které jsou umístěny v blízkosti biologických tkání. Dále pak také na případ, kdy je EM pole z MTM struktur do biologické tkáně přímo vyzařováno.
Výsledkem našeho výzkumu budou matematicko-fyzikální analytické modely ověřené numerickými simulacemi a laboratorními experimenty. Naše nové fyzikální a technické poznatky by pak výhledově mohly být využity v biomedicínském inženýrství pro konstrukci jednak expozičních aplikátorů (  pro terapii nebo diagnostiku), nebo pro konstrukci různých MTM diagnostických senzorů.";České vysoké učení technické v Praze / Fakulta biomedicínského inženýrství;CZ;4875125;Dr. Ing.;Jan;Vrba;Tatiana;Matulayová;5035333;0000-0003-3375-1954;;;;;;;;
"Řešitel a jeho tým budou v rámci projektu rozvíjet teorii vyvinutou Camillem De Lellisem a Lászlem Székelyhidim umožňující dokázat překvapivé výsledky pro nestlačitelné Eulerovy rovnice ve více než jedné prostorové dimenzi. Zaměří se především na vývin a aplikace této teorie pro stlačitelné proudění, jak v isentropickém případě, tak v případě úplného systému parciálních diferenciálních rovnic. Budou studovat a navrhovat kritéria, která vyberou ""fyzikální"" řešení z nekonečně mnoha slabých řešení příslušných systémů rovnic. Řešitel a jeho tým budou v rámci projektu udržovat již dříve navázané vědecké spolupráce (De Lellis, Chiodaroli, Wiedemann) a navazovat nové. Výsledky budou prezentovány na mezinárodních konferencích a publikovány jako články v impaktovaných časopisech.";Matematický ústav AV ČR, v. v. i.;CZ;8730679;Mgr.;Ondřej;Kreml;Milan;Pokorný;8976295;0000-0002-1855-8729;E-6152-2017;7006069560;;;;;;
Enzymy jsou výjimečné katalyzátory vyhovující nejen potřebám živých organismů, ale i vykazující katalytickou aktivitu v nepřirozeném nevodném prostředí. To otevírá cestu pro jejich využití k technologickým účelům a uskutečňování nových reakcí. Změna reakčního prostředí významně ovlivňuje enzymovou aktivitu či enantioselektivitu, ale vysvětlení molekulové podstaty chybí. Tento projekt se zaměřuje na objasnění závislosti enantioselektivity na složení směsného rozpouštědla při transesterifikaci katalyzované lipázou Candida antarctica B, která bude zkoumána ab initio výpočty, metodou valenční vazby a klasickou molekulovou dynamikou s metodami rozšířeného vzorkování. Nejprve bude podrobně popsán mechanismus rychlost určujícího kroku reakce. Poté bude studován vliv složení rozpouštědla na chování nejdůležitějšího reakčního meziproduktu a vlastní reakci. Získaný molekulový vhled poskytne vodítka pro racionální optimalizaci reakčních podmínek.;Ústav fyzikální chemie J. Heyrovského AV ČR, v. v. i.;CZ;2135078;Mgr. Ing.;Eva;Krupičková Pluhařová;;;;;;;;;;;;
Předkládaný juniorský projekt se zabývá ekologicky a ekonomicky žádoucím procesem separace benzínových par ze vzduchu. Projekt navrhuje nový přístup k separaci organických par, který je založen na membránovém dělení s použitím neporézních membrán. Hlavním cílem tohoto projektu je systematická studie vlivu vstupních parametrů. Na laboratorní aparatuře bude studován především vliv teploty, rychlosti a koncentrace nástřiku, tlaků na obou stranách membrány, protiproudého/souproudého uspořádání toků v permeační cele a typu membrán na permeační toky a selektivitu separace organických látek ze vzduchu. Tyto studie budou provedeny na komerčních membránách (kompozitních a polymerních) a na membránách připravených v naší laboratoři i ve spolupráci se zahraničními pracovišti. Projekt se zaměří též na modelování permeačních toků na základě experimentálně získaných parametrů na nové aparatuře sestavené na ÚCHP AV ČR. V závěru projektu na základě experimentálních dat bude diskutována predikční schopnost modelu permeace.;Ústav chemických procesů AV ČR, v. v. i.;CZ;7362498;Ing.;Zuzana;Sedláková;;;;;;;;;;;;
Ionizující záření může uzdravovat i zabíjet a v obou případech jsou účinky spojeny s komplexními poškozeními DNA, které vznikají depozicí energie ve shlucích podél stopy ionizující částice. Experimentálními metodami lze komplexní poškození DNA detekovat, ne však přesně popsat jejich složitost. V současnosti mohou tyto limity překračovat pouze počítačové simulace a poskytnout tak jinak nedosažitelné informace. Rozšíření kódu RADAMOL o popis plasmidové smyčky DNA a nucleosomu a spojení s fyzikální strukturou stopy generovanou pomocí Geant4 a Geant4-DNA umožní analýzu složitosti poškození DNA jako funkce kvality ionizujícího záření, DNA organizace, koncentrace radikálových vychytávačů a dílčího objemu stopy. Díky možnostem Geant4-DNA simulovat stopu částice metodou událost po události, informace o stopě mohou být velmi detailní. Výsledky přinesou bližší popis vztahu mezi fyzikální strukturou stopy, nanodosimetrickými měřeními ionizačních shluků a biologickými účinky na různých strukturálních úrovních.;Ústav jaderné fyziky AV ČR, v. v. i.;CZ;8513600;Ing.;Václav;Štěpán;;;;;;;;;;;;
Chceme zkoumat strukturu topologických grup, dynamických systémů, Banachových prostorů a jejich vzájemné vztahy. Hlavními tématy budou: lipschitzovsky volné Banachovy prostory, konstrukce kompaktních množin pomocí rezoluce, deskriptivní teorie množin, akce grupy na polských prostorech, (polo)grupy operátorů na Banachových prostorech a reprezentace dynamických systémů na Banachových prostorech. Zvláštní pozornost chceme věnovat prolínání a vzájemnému ovlivňování jednotlivých struktur.;Univerzita Karlova / Matematicko-fyzikální fakulta;CZ;6179657;Mgr.;Marek;Cúth;Ondřej;Kalenda;8577048;0000-0003-4312-2166;E-3517-2016;6603009145;;;;;;
"Plánujeme studovat univerzální kvadratické formy a numerační systémy nad číselnými tělesy a zkoumat jejich souvislosti. Návrh sestává z následujících tři oblastí:

První z nich se zabývá univerzálními kvadratickými formami nad okruhy celých čísel v totálně reálných tělesech. Náš hlavní cíl je zkoumat minimální aritu takových forem a rozšířit nedávné výsledky nad reálnými kvadratickými tělesy, získané pomocí řetězových zlomků, na případ těles vyššího stupně.

Ve druhém tématu budeme studovat dva hlavní typy numeračních systémů: řetězové zlomky a poziční soustavy. Zejména se zaměříme na periodické beta-reprezentace pomocí Salemových čísel a na chování řetězových zlomků nad obecnými číselnými tělesy. Toto doprovodíme studiem geometrických vlastností spekter komplexních Pisotových čísel.

V závěrečném tématu přímo prozkoumáme aritmetiku číselných těles. Plánujeme studovat strukturu aditivně nerozložitelných prvků, numerační systémy založené na jednotkách a, v případě reálných kvadratických těles, také růst třídových čísel.";Univerzita Karlova / Matematicko-fyzikální fakulta;CZ;5613833;Mgr.;Vítězslav;Kala;Tomáš;Kepka;6532713;0000-0002-1444-9429;P-5957-2017;6602601397;;;;;;
"Monogenně podmíněné genetické choroby postihují miliony pacientů po celém světě. Významnou skupinu těchto chorob tvoří onemocnění postihující hematopoetické buňky, což má za následek poruchy krvetvorby či imunity. Pro tyto pacienty je v současné době jedinou efektivní léčbou alogenní transplantace kostní dřeně (TKD), díky níž lze nahradit hematopoetické kmenové buňky obsahující nefunkční gen. TKD je však u těchto pacientů spojena s výraznou toxicitou a zvýšeným rizikem úmrtí. 
Genová a buněčná terapie představuje novou naději pro pacienty s geneticky podmíněnými hematologickými chorobami. Tento unikátní léčebný přístup využívá technologie tzv. místně-specifických nukleáz a donoru obsahujícího „zdravou“ DNA. Pomocí těchto nástrojů lze v buňkách pacientů ex vivo opravit mutovaný gen odpovědný za vznik onemocnění. Opravené kmenové (případně indukované pluripotentní kmenové) buňky jsou následně vráceny zpět do těla pacienta. Podobně jako v případě klasické TKD tento přístup zajišťuje doživotní zdroj hematopoetických buněk avšak bez extrémní toxicity, která TKD u těchto pacientů provází.";Univerzita Karlova / 2. lékařská fakulta;CZ;4750314;RNDr.;Karolina;Škvárová;;;;;;;;;;;;
Stále se zvyšující integrace a stále klesající odolnost elektronických digitálních systémů si naléhavě vyžadují vývoj přístupů v časové oblasti, které jsou schopny vyhodnotit možné transientní zdroje elektromagnetické interference (EMI) a tím zabezpečit bezproblémovou koexistenci a bezpečný provoz takových systémů. Činnost moderních digitálních zařízení i doprovázené vyzářené EMI jsou svou podstatou časoprostorové povahy. Většina EMI/EMC technik je však doposud definovaná ve frekvenční oblasti. Kromě ne příliš vysoké výpočetní efektivity, tento způsob se dále nemůže přijatelně vypořádat s nespojitými a kauzálními signály. Řešením těchto problémů je konstrukce EMI/EMC metod zcela v časové oblasti. Tento úmysl byl zahájen v souvislosti s metodou hraničního integrálu (MHI), pro kterou navrhovatel představil nové formulace v časové oblasti. Tento projekt tudíž cílí na využití jedinečné odborné znalosti ve vývoji nových časoprostorových metod pro efektivní řešení problémů EMI, odolnosti a napájecí/signálové integrity v časové oblasti.;Vysoké učení technické v Brně / Fakulta elektrotechniky a komunikačních technologií;CZ;7156367;Ing.;Martin;Štumpf;Jaroslav;Láčík;7088981;;;;Adrianus;T. de Hoop;;;;
Lesy hrají důležitou roli v globálních tocích uhlíku a energetické výměně mezi zemským povrchem a atmosférou. Panuje všeobecná shoda, že lesy působí jako zásobárna uhlíku a zalesňování je tak považováno za důležitý nástroj v boji proti klimatické změně. Nicméně některé studie naznačují, že pro jehličnaté lesy může být účinek fixace uhlíku menší než oteplení způsobené jejich nízkým albedem, zejména při změně druhové skladby z listnatých na jehličnaté lesy. V našem projektu se zaměříme na důležitou a aktuální vědeckou otázku - jaký je vztah mezi strukturou lesa, jeho albedem a produktivitou? K tomu využijeme rozsáhlé databáze in-situ měření struktury pro stovky lesních ploch a empirických družicových pozorování pro predikci albeda ve vysokém prostorovém a časovým rozlišením a kvantifikaci vztahu mezi strukturou lesa (např druhové složení, objemu biomasy), jeho albedem a produktivitou během všech jeho fenologických fází.;Ústav výzkumu globální změny AV ČR, v. v. i.;CZ;2141973;Ing.;Petr;Lukeš;Jaromír;Astl;1953338;0000-0002-8022-0200;;7003409836;;;;;;
"Únik ionizujícího záření z galaxií je aktuálním problémem pro pochopení vývoje vesmíru. V nedávných měsících detekovalo několik týmů, včetně navrhovatelky, výrazné ionizující ultrafialové záření v galaxiích podobných těm v době kosmické Reionizace.
Navrhujeme projekt s cílem hledat další takové zdroje a zkoumat detailní strukturu zdrojů objevených. V současné době tyto galaxie pozorujeme s Hubbleovým dalekohledem. Získáme dále data (nová a archivní) v ultrafialovém, optickém, infračerveném, radiovém a rentgenovém oboru. Využijeme jejich kombinace k testování přítomnosti aktivních galaktických jader a rentgenových dvojhvězd, tj. zdrojů ionizujících fotonů. Budeme studovat morfologii galaxií a rozložení a kinematiku jejich ionizovaného a  neutrálního plynu. Odvodíme, které vlastnosti galaxií jsou nezbytné pro únik ionizujících fotonů a která empirická kritéria pro hledání takových zdrojů nejúčinnější. Naše výsledky budou mít aplikace v blízkém i vzdáleném vesmíru.";Astronomický ústav AV ČR, v. v. i.;CZ;1238221;Mgr.;Ivana;Orlitová;;;;;;;;;;;;
Hlavním cílem toho projektu je cílená příprava nových mikro-mesoporézních zeolitických katalyzátorů pro syntézu chemických specialit. Hierarchické zeolity připravené různými metodami (např. s použitím uhlíkatých nanočástic, organosilanů nebo polykvartérních amonných sloučenin) se liší svými vlastnosti, jako jsou typ struktury, propojenost porézního systému a povaha kyselých center. Cílem projektu bude pochopit vliv těchto chemicko-fyzikální charakteristik na jejich chování v kysele katalyzovaných reakcích v kapalné fázi vedoucí k důležitým chemickým specialitám nebo jejich meziproduktů (např. tetrahydropyranylace alkoholů, acylace fenolů, acetalizace karbonylových sloučenin, Pechmannova kondenzace). Projekt umožní vysvětlit vazby struktura–kyselost–aktivita u rychle se rozvíjející skupiny hierarchických zeolitů využívaných v kysele katalyzovaných reakcí.;Univerzita Karlova / Přírodovědecká fakulta;CZ;7713452;Mgr.;Pavla;Eliášová;Jiří;Čejka;2244306;0000-0003-1400-1031;B-1833-2013;26425652500;;;;;;
Střevní mikrobiota je významnou složkou patogeneze zánětů gastrointestinálního traktu, včetně idiopatických střevních zánětů (IBD). Nově se ukazuje, že nejen bakterie, ale i střevní fungální mikrobiota by se mohla podílet na patogenezi vznikajícího nebo již probíhajícího onemocnění. Předpokládáme, že změny složení střevní fungální mikrobioty způsobené dietou, antimikrobiální léčbou či onemocněním by mohly podporovat poškození střevní bariéry a tím do značné míry ovlivnit zánět. Naším cílem je charakterizovat roli střevní fungální mikrobioty v patogenezi střevních zánětů. V rámci projektu plánujeme analyzovat složení střevní mykobioty v myším modelu kolitidy u zvířat na různých dietách či po změně fungální mikrobioty podáním antimikrobních látek. Studii doplníme o stanovení změn střevní mikrobioty u pacientů s IBD. K analýze použijeme sekvenační metody nové generace s následným testováním imunomodulačních mechanismů identifikovaných zástupců fungální mikrobioty in vivo a in vitro.;Mikrobiologický ústav AV ČR, v. v. i.;CZ;6004067;Mgr.;Klára;Kostovčíková;;;;;;;;;;;;
Kosmické počasí studuje přirozené procesy ve vesmíru, které ovlivňují zemskou magnetosféru a její okolí. Výrony koronální hmoty (CMEs) jsou nejvýznamnější spouštěče geomagnetických bouří. Planujeme zkoumat kinematiku CMEs za použití družicových měření, pokročilých analyzitkých metod a teoretických výpočtů. Především budeme studovat sluneční rádiové emise, které jsou generovány svazky elektronů urychlených na meziplanetárních rázových vlnách tvořených před CMEs. Dále budeme studovat vlastnosti meziplanetárních rázových vln se zaměřením na jejich geoefektivitu a související procesy. Navrhovaný projekt si klade za cíl zlepšit naše schopnosti předvídání kosmického počasí pro zabránění nežádoucích vlivů na Zemi i ve vesmíru. Navíc vyvinuté metody v rámci tohoto projektu mohou najít uplatnění pro budoucí mise jako třeba Solar Probe Plus, Solar Orbiter a Carrington-L5.;Ústav fyziky atmosféry AV ČR, v. v. i.;CZ;4550447;Dr.;Vratislav;Krupař;Ondřej;Santolík;9496726;0000-0002-4891-9273;F-7766-2014;;Milan;Maksimovic;;;;
Pikornaviry jsou malé plus RNA viry infikující širokou škálu savců včetně hospodářských zvířat jako např. skot a prasata, s obrovským globálním ekonomickým dopadem vzhledem k velkému počtu nakažených zvířat. Uvnitř hostitelské buňky se pikornaviry rozmnožují na specifických membránových útvarech zvaných 'membránové sítě'. Na molekulární úrovni pro tento účel využívají několik hostitelských faktorů včetně proteinu ACBD3. V předkládaném projektu bychom chtěli prozkoumat strukturní determinanty zneužívání hostitelského bovinního a prasečího proteinu ACBD3 bovinními a prasečími pikornaviry z rodů Enterovirus a Kobuvirus. Zvláště pak hodláme provést strukturní analýzu nedávno objevených komplexů tvořených bovinním nebo prasečím proteinem ACBD3 a několika virovými nestrukturními proteiny 3A, a objasnit mechanistické detaily úlohy těchto komplexů ve virové replikaci. Výsledky nám poskytnou strukturní základy pro pochopení mechanizmů, jakými jsou sestavovány platformy pro virovou replikaci, a pro identifikaci nových cílů pro antivirové terapie.;Ústav organické chemie a biochemie AV ČR, v. v. i.;CZ;6099017;RNDr.;Martin;Klíma;Ladislav;Anděra;9022643;;;;;;;;;
Inhibitory cholinesteráz (ChE) hrají klíčovou roli v léčbě Alzheimerovy choroby (AD), pozitivně působí na kognitivní, funkční a behaviorální symptomy AD. Rivastigmin, donepezil a galantamin představují v současné době jediné látky z této skupiny schválených k léčbě AD. Nové deriváty takrinu a 7-methoxytakrinu jsou syntetizovány a jsou intenzivně zkoumány ve snaze najít látky s nižší toxicitou a postihující současně více patofyziologických mechanismů AD. Není dostatečně objasněno, jak působí inhibitory cholinesteráz na mitochondriální funkce a v energetickém metabolismu buněk. Cílem tohoto projektu je zjistit, jak působí inhibitory ChE na energetický metabolismus, konkrétně na aktivity enzymů elektronového transportního řetězce, aktivity enzymů citrátového cyklu, buněčnou respiraci, tvorbu ATP a tvorbu reaktivních forem kyslíku. Předpokládáme také inhibiční účinky na aktivitu monoaminooxidázy B. Inhibice MAO-B je zahrnuta v mechanismech účinku nově vyvíjených látek s multimodálním účinkem. Výsledky této studie by mohly pomoci v hledání nových léčiv k léčbě AD.;Univerzita Karlova / 1. lékařská fakulta;CZ;1544209;Mgr.;Jana;Hroudová;Zdeněk;Fišar;7337280;0000-0002-3389-0287;A-3295-2008;6603420159;;;;;;
Od roku 1348 byla pražská univerzita jedním z nejvýznamnějších intelektuálních center Svaté říše římské a baštou tradice pařížského nominalismu. Od osmdesátých let rovněž významným místem šíření reformního dědictví a myšlení Jana Wyclifa († 1384) ve střední Evropě. Kořeny obou tradic myšlení v pražském prostředí jsou pouze částečně prozkoumány, některé vzájemné vztahy dokonce zcela vůbec. Navržený výzkum spojuje několik disciplín (středověkou filosofii, logiku, pozdně středověkou paleografii a dějiny středověku či dějiny univerzit) a provede první systematický výzkum pěti unikátně dochovaných logických traktátů českého reformního intelektuála Štěpána z Pálče († 1423) pocházejících z počátku devadesátých let 14. století. Usiluje o změnu paradigmatu v pohledu na recepci traktátů anglického filosofa a teologa Jana Wyclifa ve středoevropském prostoru, jako součást širšího procesu recepce různorodých anglických textů, konkrétně logických traktátů Richarda Billinghama, Richarda Brinkleyho a Richarda Ferrybridge.;Univerzita Hradec Králové / Filozofická fakulta;CZ;3555763;ThDr.;Martin;Dekarli;;;;;;;;;;;;
Vysoce porézní (pěnové) materiály na bázi keramik jsou stále zajímavější pro různé technické i medicínské aplikace. Hlavní nevýhoda těchto materiálů však spočívá v jejich vysoké křehkosti, dále často umocněné přítomností značného množství procesních defektů, vedoucích k dalšímu snižování jejich odolnosti vůči vnějšímu zatížení. Hlavní náplní projektu bude tedy studium a modelování kritických podmínek nutných pro porušení reálné otevřené pěnové struktury s uvážením přítomnosti výrobních defektů různého typu/množství a vytvoření nástrojů pro predikci jejího porušení při různých módech zatížení. Budou využity experimentem verifikované MKP simulace na reálné pěnové struktuře i zjednodušeném modelu pěny. Dále budou experimentálně studovány možnosti jak snížit množství výrobních vad, zejména trhlin, a jejich negativní dopad na výslednou pevnost pěny. Detailní porozumění podmínek porušení při různých módech mechanického zatížení je nezbytné pro bezpečnou aplikaci pěn, např. pro náhradu trámčitých kostních tkání, výrobu sendvičových panelů, případně jiné mechanicky namáhané aplikace.;Vysoké učení technické v Brně / Fakulta strojního inženýrství;CZ;3170608;Ing.;Oldřich;Ševeček;MICHAL;KOTOUL;2510944;;;;;;;;;
Projekt se zabývá syntézou, charakterizací a studiem in vitro protinádorové aktivity inovativních bimodálních komplexů neplatinových přechodných kovů (Ru, Os, Ir), které ve své struktuře obsahují protinádorově aktivní organický ligand, a které se v cílové nádorové buňce transformují (např. hydrolýzou) ve dvě samostatné, simultánně působící cytotoxické částice s odlišným mechanismem účinku. Klíčovou výhodou oproti konvenčním protinádorovým léčivům je kombinace dvou aktivních částic v jedné molekule. Aplikační potenciál leží především v oblasti protinádorových léčiv, proto bude studována in vitro cytotoxicita vůči lidským nádorovým (např. karcinom vaječníku nebo tlustého střeva) a nenádorovým buněčným liniím, se zaměřením na schopnost překonávat vrozenou i získanou rezistenci některých nádorů vůči klinicky užívaným léčivům. Mechanismus účinku bude studován chemickými (chování v roztoku) a molekulárně-biologickými (akumulace léčiva, metalace biomolekul, modifikace buněčného cyklu) metodami.;Univerzita Palackého v Olomouci / Přírodovědecká fakulta;CZ;3214915;doc. Mgr.;Pavel;Štarha;Zdeněk;Trávníček;4143701;0000-0002-7261-9529;G-7108-2014;;;;;;;
"Cílem projektu je zmapovat a vysvětlit individuální participaci na lokální opozici vůči prolomení územních limitů těžby hnědého uhlí v Horním Jiřetíně. Projekt je teoreticky a metodologicky ukotven prostřednictvím aparátu výzkumu sociálních hnutí a analýzy sociálních sítí. V návaznosti na debatu mezi racionalistickými (NIMBY) a post-racionalistickými vysvětleními rozlišujeme mezi individuálními (jako věk, vzdělání, příjem), strukturálními (sociální sítě) a diskursivními faktory (dominantní rámování). Cílem výzkumu je ukázat, které faktory přispívají k participaci na lokální opozici a jaký je jejich vzájemný vztah. Specificky nás zajímá: (1) vliv racionálních kalkulací užitku („NIMBY otázka“) na participaci; a rovněž (2) vliv diskurzivních a strukturálních faktorů, obzvláště sociálních sítí, na participaci. Publikační výstupy projektu budou zahrnovat: 3 Jimp články, 2 Jsc články a shrnující recenzovaný e-book.";Masarykova univerzita / Fakulta sociálních studií;CZ;7767307;Mgr.;Filip;Černoch;Petr;Šín;3325342;;;;;;;;;
Metastázy jsou příčinou 90% úmrtí na rakovinu a představují tak největší problém klinické onkologie. Parakrinní zánětlivé signalizace mezi nádorovými a imunitními buňkami významně přispívají k nádorové progresi. Identifikovali jsme specifický soubor prozánětlivých genů, které jsou ve zvýšené míře produkovány vysoce metastatickými buňkami mamárních karcinomů a které jsou inhibovány transkripčním faktorem c-Myb. Navrhujeme zde výzkum mechanizmu, kterým tento transkripční program pod kontrolou proteinu c-Myb přispívá k zánětlivé odpovědi a ovlivňuje interakci nádorových a stromálních buněk. Předpokládáme, že umlčení proteinu c-Myb uvolňuje pro-zánětlivou signalizaci, která určuje metastatický rozsev prsních karcinomů bazálního subtypu. Očekáváme, že implementace tohoto projektu objasní význam specifické zánětlivé dráhy pro plicní rozsev prsních nádorů a umožní rozvoj terapeutické strategie cílených zásahů do interakcí mezi nádorem a buňkami hostitele u vybraných skupin pacientek s prsním karcinomem.;Masarykova univerzita / Přírodovědecká fakulta;CZ;9263942;Mgr.;Lucia;Knopfová;Jan;Šmarda;6659446;;;;;;;;;
Bílá tuková tkáň (WAT) je komplexní endokrinní orgán a subklinický zánět této tkáně během obezity přispívá s rozvoji metabolických onemocnění. Omega-3 vícenenasycené mastné kyseliny (PUFA) hrají důležitou roli v rezoluci zánětu a vykazují benefiční vlivy na metabolismus. V roce 2014 byla objevena nová třída lipidových mediátorů pocházejících z WAT – větvené estery oxidovaných mastných kyselin (FAHFA) odvozené od palmitové a stearové kyseliny, které mají protizánětlivé a antidiabetické vlastnosti. Dle naší hypotézy existují u myší i lidí nové FAHFA s protizánětlivými účinky odvozené od omega-3 PUFA , které mohou pozitivně ovlivnit metabolismus WAT při obezitě, obzvláště subklinický zánět. Díky experimentům na buněčných kulturách, myších a lidech budeme zkoumat struktury, efekty na zánět WAT, glukozovou toleranci WAT a molekulární mechanismu signalizace těchto nových lipidů. Naše výsledky přispějí k poznání mechanismů propojujících zánět, metabolismus a typ lipidů ve  výživě.;Fyziologický ústav AV ČR, v. v. i.;CZ;4429230;RNDr.;Ondřej;Kuda;Jan;Kopecký;5972450;0000-0001-8072-2035;B-8244-2012;;;;;;;
"Tento grantový návrh je zaměřený na optimalizační problémy a techniky ve velkých sítích a grafech. Navržená témata jsou motivována praktickými aplikacemi (chytré energetické sítě, komunikační sítě a bioinformatika), kde se snažíme vylepšit používané techniky, prohloubit porozumění struktuře problémů a prozkoumat nové přístupy k základním otázkam v těchto oblastech.

I když jsou naše problémy motivovány několika různými aplikacemi, náš výzkum je zaměřen na základní strukturu problémů, jejich modelování a vlastnosti. Naše přístupy jsou založeny na kombinatorické optimalizaci, teorii grafů, teorii her, výpočetní inteligenci a neuronových sítích, kde má nás tým bohaté zkušenosti. Většina navržených problémů a výzkumu je teoretické povahy, některé ale vycházejí z reálných nebo simulovaných dat, která využíváme k porozumění problému i k vyhodnocení výsledků.";Univerzita Karlova / Matematicko-fyzikální fakulta;CZ;9414703;RNDr.;Jiří;Fink;Martin;Loebl;4190556;0000-0001-7968-0376;K-1948-2017;6603794457;;;;;;
"Poslední univerzální společný předek již disponoval 20 proteninogenními aminokyselinami, geneticky kódovanými, jak je známe dnes. Mnoho nezávislých studií ale došlo k závěru, že dřívější život používal jen část těchto aminokyselin (tzv. ranné aminokyseliny), zatímco příroda měla k dispozici i jiné, prebioticky dostupné aminokyseliny. 
Cílem tohoto záměru je prozkoumat vliv výběru aminokyselin na repertoár proteinových struktur z hlediska evoluce genetického kódu, a to pomocí dvou různých přístupů: (i) zkoumáním vzniku sekundárních struktur v knihovnách náhodných sekvencí, generovaných z různých skupin aminokyselin; (ii) za použití “zpětné evoluce” současných bílkovin pomocí ranných aminokyselin s důrazem na zachování strukturní a/nebo funkční integrity.
Přínosem tohoto projektu je zodpovězení základních otázek v oblasti ranné evoluce bílkovin a pochopení vztahu mezi totožností aminokyselin a strukturou (příp. funkcí) z nich vzniklých bílkovin. Naše poznání by tak obohatilo poznatky proteinového inženýrství a obecné vnímání světa proteinových struktur, jak ho možná ještě neznáme.";Univerzita Karlova / Přírodovědecká fakulta;CZ;4552008;Mgr.;Klára;Hlouchová;Jan;Konvalinka;7120532;0000-0003-0695-9266;G-7518-2014;;;;;;;
Rakovina vaječníků patří mezi onemocnění s nejvyšší mortalitou, což je způsobeno především pozdní diagnózou a velmi častým vznikem chemorezistence. Ascites, jako nedílná součást tohoto onemocnění, vytváří složité mikroprostředí nádoru. Dle našich prozatímních výsledků dochází při opůsobení buněk nádorů vaječníku ascitickou tekutinou k rozvoji vlastností charakteristických pro (nádorové) kmenové buňky a zároveň se zvyšuje i jejich migratorní a invazivní schopnost. Sledované efekty se sníží nebo zcela zmizí, pokud z ascitické tekutiny nejdříve odstraníme extracelulární váčky (exosomy a mikrovesikuly). Proto budeme zevrubně studovat složení a funkční vlastnosti těchto váčků i to, které signální dráhy (pilotní data ukazují roli signální dráhy Wnt) se na navození maligního chování buněk podílejí, a jaký to má význam pro prognózu pacientek. Výsledky tohoto výzkumu výrazně rozšíří naše znalosti o molekulárních mechanismech, kterými přítomnost ascitu přispívá k rozvoji ovariálního karcinomu, což je základním předpokladem pro zvýšení úspěšnosti léčby tohoto závažného onemocnění v budoucnu.;Masarykova univerzita / Přírodovědecká fakulta;CZ;1696289;RNDr.;Vendula;Pospíchalová;Vladimír;Kořínek;8468559;;G-6348-2014;;;;;;;
Vlasovka slezová (Haemonchus contortus, hlístice), parazit zažívacího traktu přežvýkavců, má velký vliv na hospodářskou produkci na celém světě. Vzhledem k tomu, že prevalence rezistence parazitů vůči běžným anthelmintikům dramaticky vzrostla, je výzkum mechanismů vzniku rezistence velmi důležitý. Účinná detoxikace anthelmintik může být právě jedním z mechanismů resistence hlístic. Glykosidace, katalyzovaná UDP-glykosyltransferasami (UGT) hraje klíčovou roli v detoxikaci anthelmintik. V předkládaném projektu bychom chtěli studovat tuto velkou nadrodinu enzymů (v genomu vlasovky slezové bylo identifikováno 34 genů) a vybrané UGT i funkčně charakterizovat. Budeme studovat rozdíly v expresích UGT ve třech kmenech H. contortus s různou citlivostí k anthelmintikům. Budeme také studovat indukovatelnost (zvýšení exprese) těchto enzymů při kontaktu hlístic s anthelmintiky. Dále budeme zjišťovat význam jednotlivých UGT při biotransformaci anthelmintik a při vzniku rezistence.;Univerzita Karlova / Farmaceutická fakulta v Hradci Králové;CZ;1935240;Ing.;Petra;Matoušková;;;;;;;;;;;;
Projekt se zaměřuje na užití multifraktální analýzy ve financích a finanční ekonomii. Konkrétně se zaměřujeme na tři hlavní oblasti výzkumu. Zaprvé zkoumáme, jak výskyt finančních extrémních událostí ovlivňuje multifraktální vlastnosti časových řad. K tomuto účelu užijeme teorie stochastických katastrof a logaritmicko-periodického mocninného modelu. Zadruhé užíváme multifraktálního prostředí pro řízení rizika a konstrukci portfolia. Konkrétně navrhujeme metodu konstrukce portfolia a úpravu hodnoty v riziku pomocí multifraktálního korelačního koeficientu. Dále zkoumáme jeho vztah ke kopulím a kvantilové regresi. A zatřetí analyzujeme zdroje multifraktality vyplývající z organizace a struktury finančních trhů, které reprezentujeme agentními modely.;Ústav teorie informace a automatizace AV ČR, v. v. i.;CZ;6541852;doc. PhDr.;Ladislav;Krištoufek;Lukáš;Vácha;8033048;0000-0002-4032-3096;G-6896-2014;26435647100;;;;;;
Téma biogenních emisí (BVOC) je v současné době v popředí vědeckého zájmu i v oblasti hmotnostní spektrometrie, avšak většina zavedených technik umožňuje pouze off-line analýzy vzorků vzduchu (TD-GC/MS), zatímco on-line techniky (proton transfer reaction mass spectrometry, PTR-MS) kvantifikují pouze celkovou koncentraci všech izomerů majoritních nemetanových BVOCs přestavovaných mono- a sesquiterpeny. Cílem výzkumu v oblasti iontové chemie je vývoj nových analytických metod, které by umožnily stanovit tyto látky v ovzduší okamžitě a současně selektivně. Jednou z možností je použití měkkých chemicko ionizačních technik SIFT-MS (selected ion flow tube MS) a SIFDT-MS (selected ion flow drift tube MS) a rozlišit izomery na základě rozdílných intenzit jednotlivých iontových fragmentů případně zvýrazněných pomocí srážkově indukované disociace přímo v prostředí driftové trubice. Tento přístup bude doplněn výzkumem v oblasti termální desorpce a rychlé plynové chromatografie které sice nemají dostatečně rychlo odezvu aby zachytily změny během sekundy, ale umožní odstranit cross-sensitivitu.;Ústav fyzikální chemie J. Heyrovského AV ČR, v. v. i.;CZ;8367299;Mgr.;Kristýna;Sovová;Patrik;Španěl;9912479;0000-0002-9868-8282;B-6574-2008;;Eva;Tesařová;5263344;0000-0002-4372-8494;M-6234-2017;7003610496
Linkosamidy jsou klinicky využívaná antibiotika produkovaná streptomycetami, které při jejich biosyntéze využívají bezprecedentní mechanismy se zapojením dvou mikrobiálních thiolů: ergothionein se účastní kondenzace a mykothiol začlenění atomu síry (Zhao, Nature 2015). Postkondenzační transformace mykothiolového intermediátu do konečného metabolitu probíhá ne zcela objasněnou cestou (Kameník, Chem Sci 2016). V rámci tohoto projektu využijeme experimenty s delečními mutanty a rekombinantními proteiny v kombinaci s metodami chemické analýzy ke studiu této unikátní části biosyntézy. Ta mimo jiné podle naší hypotézy zahrnuje využití reakční univerzálnosti pyridoxal fosfátu jako evolučního nástroje k vytvoření biosyntetické větve u dvou příbuzných linkosamidů. Detailní znalost postkondenzačních kroků bude využita k přípravě hybridních linkosamidů, které budou testovány na celou řadu biologických aktivit. V neposlední řadě budeme hledat vzájemné vazby a regulaci mezi metabolismy ergothioneinu a mykothiolu, které obecně hrají roli v detoxifikačních systémech, a biosyntézou linkosamidů.;Mikrobiologický ústav AV ČR, v. v. i.;CZ;2857693;Mgr.;Zdeněk;Kameník;Karel;Nesměrák;2950677;0000-0001-5460-5273;A-4132-2018;6603077132;Jana;Olšovská;9100199;0000-0003-4938-3666;;7801485234
Jakýkoliv fyzikální systém může být popsán na různých úrovních popisu, které se navzájem liší mírou detailnosti. Každá úroveň popisu pak přináší nové evoluční rovnice daného systému. Nerovnovážná termodynamika by měla sloužit jako most mezi úrovněmi popisu tak, aby se dalo systematicky přecházet z jedné úrovně na druhou. Cílem tohoto projektu je hledání struktury, která je společná všem úrovním popisu a která se zachovává při přecházení mezi úrovněmi.;Univerzita Karlova / Matematicko-fyzikální fakulta;CZ;3153142;RNDr.;Michal;Pavelka;František;Maršík;8490813;;;;;;;;;
Antimikrobiální látky jsou součástí různých komerčních produktů osobní péče. Tyto látky jsou pro člověka považovány za bezpečné z hlediska akutní a chronické toxicity, avšak vysoká míra produkce, použití a následná akumulace v odpadních vodách může představovat riziko vzhledem k nedokonalému odstraňování některých látek v čistírnách odpadních vod. Obtížně rozložitelné látky mohou setrvávat ve vodním prostředí, půdách a sedimentech a mohou dále pronikat do potravních řetězců. V tomto projektu bude studována in vivo a in vitro biodegradace rekalcitrantních látek pomocí ligninolytických hub, jež byly prokázány jako jedny z nejúčinnějších mikroorganismů při degradaci perzistentních polutantů. Zároveň bude za použití pokročilých analytických metod provedena identifikace a stanovení metabolitů, které mohou být dalším zdrojem kontaminace. Současně budou biodegradační experimenty zhodnoceny i z hlediska toxicity a hormonální aktivity. Na základě získaných výsledků budou posouzena rizika a jejich závažnost, jež mohou zkoumané látky pro životní prostředí představovat.;Mikrobiologický ústav AV ČR, v. v. i.;CZ;3493814;;Klára;Petrů;Miroslav;Polášek;3967530;0000-0003-3753-4738;G-7217-2014;;;;;;;
Robotické technologie dosud často spoléhají na předem naprogramované modely a nejsou schopné se přizpůsobovat změnám na těle robota nebo v prostředí. Zároveň často 'slepě' vykonávají pohyby a vnímání kontaktů s prostředím zcela chybí nebo je omezeno na koncový článek. Naproti tomu lidé i zvířata bez problémů ovládají svá vysoce složitá těla, integrují multimodální senzorické informace o jejich aktuální konfiguraci a poloze, přizpůsobují se růstu a selháním a používají nástroje. Mechanismy fungování těchto reprezentací v mozku však zatím nejsou plně známy. V tomto projektu použijeme humanoidního robota vybaveného umělou kůží po celém povrchu těla, abychom, zaprvé, vytvořili výpočetní modely vývoje a fungování reprezentace těla v mozku primátů. Zadruhé se zaměříme na oblasti robotiky, kde robot s citlivou kůží představuje klíčovou technologii. Jde o: (1) automatickou sebekalibraci robotů a (2) bezpečnou a přirozenou fyzickou interakci člověka s robotem díky 'povědomí' o celém povrchu těla skrze kombinaci vizuálních a taktilních vstupů.;České vysoké učení technické v Praze / Fakulta elektrotechnická;CZ;4558597;Mgr.;Matěj;Hoffmann;;;;;;;;;;;;
V posledních letech se uchazeč podílel na vyvinutí experimentální metodologie pro stanovení inherentní odolnosti proti šíření smykových trhlin v kovech. Cílem projektu je stanovit mikromechanismy šíření těchto trhlin, vztahy pro efektivní prahové hodnoty v módech II a III a kritéria jejich bifurkace do módu I a ověřit kvantitativní a kvalitativní předpovědi modelů za použití pokročilých experimentálních a numerických metod. To povede k objasnění mechanismů růstu únavových smykových trhlin, které dosud nejsou dostatečně známy. K dosažení těchto cílů budou pro vybrané materiály získána experimentální data o efektivních prahových hodnotách a prostorové mikrofraktografii trhlin zatěžovaných v módech II a III s použitím otevřených iniciačních trhlin a stereofotogrammetrie v rastrovacím elektronovém mikroskopu. Souhrn dat pro více materiálů umožní modifikaci teoretických vztahů a srovnání s výsledky numerického modelování založeném na mechanismu postupů trhliny v lokálním módu II v případě zatěžovaní ve kterémkoliv z módů II, III a II+III v materiálech s koplanárním šířením.;Vysoké učení technické v Brně / Středoevropský technologický institut;CZ;6373518;Ing.;Tomáš;Vojtek;Jaroslav;Pokluda;9413030;;;;;;;;;
Navrhovaný projekt se zabývá stabilizací a koordinací týmu autonomních bezpilotních helikoptér (MAV) v prostředí s velkým výskytem překážek, kde se nelze spoléhat na externí lokalizační systémy, jako jsou GPS a Vicon. Navrhovaná teorie a metodologie bude založená na možnosti vizuální relativní lokalizace jednotlivých MAV týmu s využitím pouze palubních senzorů a výpočetních prostředků. Stabilizace a koordinace jednotlivých MAV bude realizována technikami prediktivního řízení s integrovanou schopností rychlého vyhýbání se překážkám. V rámci projektu budou analyzovány podmínky stability skupiny v případech, ve kterých bude dočasně přerušena přímá viditelnost (a tedy možnost relativní lokalizace) mezi MAV týmu některou z překážek. Dále bude studován vliv požadovaného tvaru skupiny (vzájemná pozice jednotlivých MAV) na neurčitost měření relativní lokalizace a na stabilitu systému při průletu oblastmi s překážkami. Výsledný systém pro stabilizaci skupiny MAV bude adaptován pro konkrétní více-robotické scénáře a experimentálně verifikován v reálném venkovním prostředí s překážkami.;České vysoké učení technické v Praze / Fakulta elektrotechnická;CZ;4187288;Dr. rer. nat.;Martin;Saska;Jindřich;Musil;9269606;0000-0003-4966-1523;I-7174-2013;;;;;;;
Navrhovaný projekt je zaměřen na výzkum hydrolytické degradace biologicky odbouratelného polymeru - polylaktidu. Budou zkoumány možnosti zvýšení a snížení rychlosti degradace tohoto materiálu pomocí přídavku funkcionalizovaných aditiv. Syntéza a popis těchto aditiv bude jednou z části tohoto výzkumu. Experimentální aditiva se potom smísí s komerčním polylaktidem a bude sledován jejich vliv na průběh hydrolýzy při třech různých hodnotách pH a teploty, stejně jako v prostředí kompostu. Změny fyzikálně-chemických vlastností budou sledovány v průběhu celého degradačního experimenta a bude analyzován vliv těchto aditiv.;Univerzita Tomáše Bati ve Zlíně / Univerzitní institut;CZ;3382257;Ing.;Pavel;Kucharczyk;Vladimír;Sedlařík;6339603;;;;;;;;;
Inteligentní agenti jsou entity, které uvažují jak konat, aby dosáhly svých cílů, získaly a využily informace o prostředí a reagovaly na neočekávané události. Akce agentů mohou být vybrány buď deliberativní nebo reaktivní cestou na základě typu uvažování agenta. Deliberativní uvažování umožňuje komplexní a zacílené chování, ale může být pomalé, přičemž reaktivní uvažování umožňuje agentovi reagovat na bezprostřední nebezpečí. Balancování deliberativního a reaktivního chování, což je účelem tohoto projektu, poskytne účinný nástroj pro agenty, kteří pak mohou dosáhnout svých cílů v dynamických prostředích.;Univerzita Karlova / Matematicko-fyzikální fakulta;CZ;8303401;RNDr.;Lukáš;Chrpa;Roman;Barták;8318573;0000-0002-6717-8175;N-8554-2017;6701669812;;;;;;
Území postižená těžbou jsou celosvětovým tématem a zabírají kolem 1% terestrických území. Pro účinný management krajiny jsou nezbytná data ve vysokém prostorovém a tématickém rozlišení. Laserové skenování označované také jako LiDAR, a multispektrální skenování s využitím bezpilotních prostředků jsou metody dálkového průzkumu Země, jejichž fúze umožňuje měření 3D struktury ekosystémů s nebývalou přesností. V rámci předkládaného projektu bude provedeno multispektrální a letecké laserové skenování zájmového území. Ze získaných dat bude klasifikován krajinný pokryv a vypočteny charakteristiky reprezentující vertikální a horizontální strukturu porostu a terénu (např. výška porostu, nerovnost terénu). Tyto charakteristiky pak budou použity pro posouzení vlivu prostředí na diverzitu a distribuci žab, vážek a ptáků.;Česká zemědělská univerzita v Praze / Fakulta životního prostředí;CZ;6527930;Ing.;Vítězslav;Moudrý;;;;;;;;;;;;
Metan (CH4) a oxid dusný (N2O) jsou významné skleníkové plyny přispívající ke globální změně klimatu. Kromě půdy mohou být CH4 a N2O emitovány taktéž povrchem rostlin, především rostlin vytvářejících aerenchym. Údaje o emisích těchto plynů ze stromů postrádající aerenchym jsou však nedostatečné. Cílem tohoto interdisciplinárního projektu propojujícího rostlinnou fyziologii s půdní biologií a vědami o atmosféře je charakterizovat a kvantifikovat toky N2O a CH4 z dospělých stromů různých druhů (borovice, smrk, bříza, buk) a z půdy v boreálním (Finsko) a temperátním lese (Česká republika, Německo/Francie) s nižší půdní vlhkostí. Toky a jejich dynamika budou studovány s využitím statických komorových systémů a chromatografických a laserových analýz. Studium denních chodů a sezónních změn toků umožní odhadnout roční toky ze stromů. Přepočtení toků na ekosystémovou úroveň umožní odhadnout roli studovaných druhů stromů v ekosystémové výměně CH4 a N2O. Výsledky projektu budou klíčové pro odhad budoucí bilance CH4 a N2O evropských lesů a tím i pro inventarizaci toků skleníkových plynů.;Ústav výzkumu globální změny AV ČR, v. v. i.;CZ;5488184;Dr.rer.nat. Mgr.;Kateřina;Macháčová;Václav;Bunc;7621663;0000-0002-6862-320X;K-1197-2015;8442363700;;;;;;
"Gen pou5f1 je klíčový regulátor buněčné pluripotence, proto podléhá jeho exprese velmi přísné a komplexní regulaci. V předchozím projektu jsme identifikovali guaninový kvadruplex v těsné blízkosti počátku transkripce genu pou5f1 a ukázali jeho vliv na expresi reportérského genu; samotná sekundární struktura genomové DNA tedy může fungovat jako regulátor exprese. V regulační oblasti genu pou5f1 však existuje řada dalších míst s potenciálem tvorby konformací DNA odlišných od regulérní dvoušroubovice. Tato místa jsou mezidruhově značně konzervována. Jejich lokalizace je především v oblastech proximálního a distálního enhanceru, přičemž aktivita těchto dvou enhancerů se liší v závislosti na dalším osudu buňky.
Pomocí kombinace chemického a enzymatického sondování in vitro a in vivo na DNA linie myšího teratokarcinomu identifikujeme strukturně-regulační DNA elementy v příslušné oblasti genu pou5f1 v závislosti na diferenciačním stavu buňky. Dále provedeme biofyzikální charakterizaci těchto elementů a, především, jejich mutantů pomocí spektroskopických a elektroforetických metod.";Biofyzikální ústav AV ČR, v. v. i.;CZ;6876455;Mgr.;Daniel;Renčiuk;Michaela;Vorlíčková;6871569;0000-0002-9153-5099;D-9779-2012;;;;;;;
Jeseteři, čeleď Acipenseridae, často nazýváni živoucí fosilie, patří k pradávným čeledím ryb. Mezinárodní svaz ochrany přírody (IUCN) klasifikoval 16 z 27 druhů jeseterů jako kriticky ohrožené vlivem lidské činnosti. Proto je naléhavě nutné vyvinout nové strategie pro ochranu a obnovení těchto kriticky ohrožených druhů. Technologie přenosu jádra somatické buňky je používána k produkci jedinců vzniklých z jádra somatické buňky a oocytu stejného nebo blízkého druhu. Tato technologie představuje velký potenciál v reprodukčním klonování, ačkoliv aplikace u ryb má jen velmi malou úspěšnost. Polyspermie u jeseterů je relativně běžnou vlastností. Naše výzkumná skupina nedávno objevila, že jeseteří vajíčka jsou schopna navíc přijmout další spermatické buňky a dále se vyvíjet jako haploidní/diploidní mozaiky. V tomto projektu chceme využít této výjimečné vlastnosti jeseteřích embryí a vyvinout techniky přenosu jádra spermatické/somatické buňky u jeseterů. Vedle toho budou zebřička a karas použity jako modelové druhy na ověření vyvíjených postupů.;Jihočeská univerzita v Českých Budějovicích / Fakulta rybářství a ochrany vod;CZ;9895744;Ing.;Martin;Pšenička;Klára;Kolinská;1233475;0000-0002-9200-7845;;;;;;;;
"Předkládaný projekt se zaměřuje na Heuslerovy slitiny složením X2MnZ, XMnZ a Mn2YZ. Varianty jak pro X tak Y jsou Rh a Ir a pro Z to jsou Al, Bi a Sb. Jedná se tedy o full- a half-Heusler slitiny, jímž je všem společná přítomnost Mn. Mn2YZ můžeme rovněž nazývat inverzní k X2MnZ. U X2MnZ slitin se očekává half-metal ferromagnetismus s využitím v magnetooptice a spintronice například jako magnetické tunelové přechody. Podobně je tomu tak u Mn2YZ slitin, které by se měly uplatňovat ve spintronice, tentokrát jako tzv. spin-transfer torque paměťová zařízení. U slitin typu XMnZ jsou navíc predikovány vlastnosti topologických izolantů. Popisované slitiny byly vybrány na základě výstupů teoretických modelů, které slitinám v porovnání s ostatními podobnými přisuzují významné vlastnosti.
Experimentální výzkum navrhovaných slitin je tudíž nový a zároveň z aplikačního hlediska různorodý a atraktivní. Výběr slitin typu X2MnZ, XMnZ a Mn2YZ tvoří poměrně ucelený systém, u kterého bude zajímavé sledovat trendy ve vlastnostech v závislosti na obsahu Mn.";Fyzikální ústav AV ČR, v. v. i.;CZ;8336679;Ing.;Stanislav;Cichoň;;;;;;;;;;;;
Adaptace představuje zásadní evoluční proces umožňující druhům vypořádat se změnami prostředí. Opakovaně vzniklé vysokohorské ekotypy dvou druhů rostlinného modelu Arabidopsis, dosud opomíjeny ekologickými i genomickými studiemi, poskytují výjimečnou příležitost charakterizovat klíčové genomické mechanismy paralelní adaptace. Pomocí high-throughput resekvenování genomů 26 populací dvou druhů molekulárně dobře charakterizovaného rodu Arabidopsis kombinovaným s manipulativními kultivačními experimenty projekt cílí na identifikaci celé sady genů konzistentně spojených  s divergencí v alpinském prostředí a charakterizaci adaptivní genomické krajiny u přírodních populací Arabidopsis. Díky porovnáním několika nezávisle vzniklých párů ekotypů obývajících obdobné prostředí bude možné identifikovat obecné patrnosti v komplexním procesu selekce a ekotypické adaptace. Identifikace kandidátních lokusů pod selekcí, konzistentně detekovatelné napříč populacemi a druhy, může poskytnout důležité vodítko pro šlechtění užitkových plodin a jejich toleranci k environmentálním výzvám.;Univerzita Karlova / Přírodovědecká fakulta;CZ;6522327;;Filip;Kolář;Jan;Suda;6359701;;D-3369-2013;;;;;;;
Předkládaný projekt se zaměřuje na vzájemnou regulaci transportního komplexu zvaného BBSome a aktinového cytoskeletu v procesu utváření dvou analogických struktur, primárního cilia a imunologické synapse. BBSome je nezbytný pro cílování specifických membránových receptorů do cilia. Genetické poruchy způsobující dysfunkci BBSomu nebo defektní regulaci aktinového cytoskeletu vedou ke vzniku systemových onemocnění, tzv. ciliopatií. V nedávné době se ukázalo, že BBSome reguluje aktinový cytoskelet. V tomto projektu nejprve popíšeme způsob formování BBSomu in vivo. Poté budeme studovat jak BBSome přispívá k formování cilií pomocí regulace aktinového cytoskeletu. Dále budeme zkoumat, zda aktin reguluje transport proteinů do cilia zprostředkovaný BBSomem. V neposlední řadě se budeme zaměřovat na potenciální roli BBSomu ve tvorbě imunologické synapse.;Ústav molekulární genetiky AV ČR, v. v. i.;CZ;8466572;Mgr.;Martina;Huranová;David;Staněk;3556654;;G-9576-2013;;;;;;;
Cílem projektu je studium fázových transformací v ultra-jemnozrnných biokompatibilních beta-slitinách titanu využitelných v medicíně. Překvapivě existuje jen omezené množství studií zabývajících se těmito materiály, přestože praktický cíl je zřejmý a významný – připravit biokompatibilní materiál s nízkým modulem pružnosti a dostatečnou pevností. V rámci projektu budou připraveny dvě ultra-jemnozrnné beta-slitiny titanu, a to metodami intenzivní plastické deformace a také práškovou metalurgií pomocí kryogenního mletí a slinování elektrickým proudem. Mikrostruktura a struktura defektů budou experimentálně studovány moderními technikami. Fázové transformace během žíhání budou podrobně zkoumány ex-situ a in-situ metodami. Těžištěm projektu je pokročilý popis vlivu deformované ultra-jemnozrnné struktury s vysokou koncentrací defektů na kinetiku fázových transformací a na morfologii vznikajících precipitátů. V závěru řešení projektu budou navrženy perspektivní ultra-jemnozrnné beta-Ti slitiny pro využití v medicíně a postupy jejich přípravy.;Univerzita Karlova / Matematicko-fyzikální fakulta;CZ;2958244;RNDr. PhDr.;Josef;Stráský;Jaromír ;Baxa;3100030;0000-0002-9768-209X;H-4755-2014;53876956500;;;;;;
Cerkárie motolic (Digenea), podstatné složky vodních potravních řetězců, mohou být z hostitelů měkkýšů uvolňovány v tisících denně a tvořit podstatnou složku biomasy v ekosystémech. Ekologická role cerkárií, a zejména intenzita trofických vztahů mezi cerkáriemi a ostatními komponenty společenstev nebyly v subarktických sladkovodních ekosystémech studovány. Tento projekt si klade za cíl definovat úlohu cerkárií v toku energie v potravních řetězcích. Projekt je inovativní v propojení experimentálních terénních a laboratorních studií subarktického jezera s významem potravního řetězce k odhadu produkce cerkárií, biomasy a přežívání modelových druhů motolic včetně predačního tlaku bezobratlých a ryb na populace cerkárií. Určení vzájemně působících vlivů abiotických (tj. teplota a světlo) a biotických faktorů v jedinečných klimatických podmínkách subarktických oblastí umožní lépe pochopit ekologický význam motolic v potravních sítích a rozvinout budoucí modelové přístupy v souvislosti se změnou klimatu.;Biologické centrum AV ČR, v. v. i.;CZ;9831142;Mgr;Miroslava;Soldánová;Aneta;Kostadinova;;;H-1488-2014;;;;;;;
Hlavním cílem předkládaného projektu je studium metabolismu fytohormonu auxinu (IAA: indol-3-yloctové kyseliny) na subcelulární úrovni, se zaměřením na endoplasmatické retikulum (ER). Předpokládáme zejména identifikovat a charakterizovat nové dráhy oxidativní degradace IAA na buněčné a subcelulární úrovni. Za tímto účelem budou optimalizovány metody izolace frakcí ER a dalších buněčných kompartmentů z kontrolních a mutantních linií Arabidopsis thaliana a dále pak metody pro extrakci, izolaci a metabolické profilování auxinů v buněčných kompartmentech.  Přínosem bude poznání auxinového metabolismu, studium biosyntetických drah metodami in vivo značení stabilními izotopy v organelách a prohloubení našich znalostí o regulačních mechanismech auxinové homeostáze na subcelulární úrovni.;Ústav experimentální botaniky AV ČR, v. v. i.;CZ;7945736;Mgr.;Aleš;Pěnčík;Jakub;Rolčík;3491498;;;;;;;;;
Cílem tohoto projektu je zjistit molekulární mechanismy funkce monoubiquitylovaného proteinu FANCD2, který je nezbytný k opravě DNA během replikace. Gen FANCD2 patří do rodiny 17 genů, které jsou-li nefunkční způsobují Fanconiho anémii (FA). Mezi znaky FA patří vývojové defekty, malý vzrůst, selhání kostní dřeně a leukémie. Pokud se jedinci s FA dožijí dospělosti, trpí rakovinou. Fanconiho opravná dráha se aktivuje, když se zastaví DNA replikace z důvodu poškození kovalentně spojujícího protilehlé řetězce DNA. To spustí monoubiquitylaci proteinového komplexu FANCD2-FANCI, což je nezbytný krok opravy DNA. Není však známo, jakými prostředky je toho dosaženo a jakým způsobem se aktivuje následující krok, který vyštěpí poškození spojující oba řetězce DNA. V předloženém projektu hodláme ukázat, jakým způsobem ubiquitylovaný komplex FANCD2-FANCI aktivuje nejen sebe, nýbrž celou opravnou dráhu včetně patřičných nukleas. Kýžené výsledky přímo objasní klíčové kroky opravných procesů dráhy FA a prohloubí znalosti genomové integrity, jež mohou přispět k lepším nádorovým terapiím.;Ústav organické chemie a biochemie AV ČR, v. v. i.;CZ;5781450;RNDr.;Jan;Šilhán;Tomáš;Obšil;4589548;0000-0003-4602-1272;B-7142-2012;;;;;;;
Existuje řada chemických a biologických systémů, ve kterých lze pozorovat nelineární dynamické procesy projevující se tvorbou obrazců. Cílem navrhovaného projektu je studovat dosud neobjasněný vznik a vývoj obrazců v systému, kdy kapka dekanolu umístěná v alkalickém roztoku dekanoátu sodného během odpařování vody z tohoto roztoku mění svůj tvar a vytváří zajímavé obrazce. Zjistili jsme, že v přítomnosti solí dochází k dramatickým změnám a kapky vytváří chapadlovité struktury. V rámci projektu bude experimentálně zkoumána tvorba těchto obrazců, a to jak makroskopicky, tak v mikroskopickém měřítku. Pochopení vzniku a vývoje takovýchto reprodukovatelných morfologických změn jednoduchých kapek může posloužit k objasnění tvorby obrazců i v jiných systémech o větší velikosti.;Vysoká škola chemicko-technologická v Praze / Fakulta chemicko-inženýrská;CZ;3825361;Ing.;Jitka;Čejková;;;;;;;;;;;;
Projekt je zaměřen na studium elektrochemických vlastností nanomateriálů na bázi grafenu a využití takovýchto nanomateriálů v oblasti elektrochemických aptasensorů. Jejich elektro-katalytické vlastnosti budou studovány v závislosti na změně jejich morfologie, řízené například změnou heteroatomu použitého k dopaci grafenu. Výsledné nanomateriály se dále budou využívat v kombinaci s vhodnými aptamery pro přípravu elektrochemických aptasenzorů. Tento projekt by měl sloužit k porozumění elektrochemického chování nových derivátů grafenu v závislosti na jejich struktuře a morfologii.;Univerzita Palackého v Olomouci / Přírodovědecká fakulta;CZ;9814183;Ing.;Veronika;Urbanová;Karel;Vytřas;6143083;0000-0001-7589-4422;;;;;;;;
Mírná kognitivní porucha, projevující se například jako zhoršení paměti, slovní zásoby a/nebo exekutivních funkcí, je hlavním problémem veřejného zdraví. Stále více je totiž uznávána jako prodromální stádium demence. K lepšímu zacílení preventivních a léčebných strategií, je proto důležité identifikovat prediktory a mechanismy kognitivní neurodegenerace. Autonomní dysfunkce, kdy sympatická aktivita je zvýšená a/nebo parasympatická aktivita snížená, byla na základně výzkumné evidence navrhnuta jako jedna z možností. Existuje totiž souvislost snížené funkce autonomního nervového systému s mírnou kognitivní poruchou i s demencí, ovšem jejich časová posloupnost, a tedy i etiologická role autonomního nervového systému v kognitivním stárnutí, není dosud objasněna.;Ostravská univerzita / Lékařská fakulta;CZ;3972305;Mgr.;Vera;Jandačková;Karel;Paulík;7447523;0000-0001-9065-3336;;;;;;;;
Projekt se zabývá přípravou responzivních kontrastních látek na bázi chelátů gadolinia(III). Tyto látky mohou sloužit jako molekulární senzory pro celotělové mapování biomolekul pomocí tomografie magnetické rezonance (MRI). Budou připraveny nové aminokyselinové stavební bloky, které umožní zabudování chelátů kovů do peptidových řetězců. Kombinatorickou syntézou na pevné fázi budou připraveny knihovny potenciálních kontrastních látek pro testování. Originální molekulární design umožní přípravu a testování nového typu responzivních látek na principu změny v lokální rotaci chelátu. V projektu je navržen způsob screeningu knihoven kontrastních látek přímo pomocí MRI. Vyvinuté nástroje umožní snadnější a rychlejší přípravu a testování MRI kontrastních látek. Tyto nástroje budou použity pro nalezení selektivních kontrastních látek pro detekci biomolekul, konkrétně neurotransmiterů.;Ústav organické chemie a biochemie AV ČR, v. v. i.;CZ;9414657;RNDr.;Miloslav;Polášek;Petr;Hermann;3978877;0000-0001-6250-5125;A-1880-2008;7005436559;;;;;;
Moderní ekonometrická data často popisují vývoj a dynamiku ekonomických jevů v čase a prostoru. Statisticky jsou taková data nahlížena jako realizace náhodných procesů. V tomto projektu vyvíjíme nové statistické metody pro funkcionální data, časové řady, difuzní procesy a větvící procesy. Soustředíme se na analýzu funkcionálních dat pro částečně pozorované trajektorie a nehladké procesy (difuze, časové řady) a na časoprostorovou dynamiku procesů epidemického typu.;Masarykova univerzita / Přírodovědecká fakulta;CZ;7660847;Mgr.;David;Kraus;Petr;Volf;5220491;;E-8320-2013;;;;;;;
Těžba nerostných surovin je aktivita mající bivalentní charakter s řadou pozitivních i negativních dopadů. Vedle nejčastěji zmiňovaných environmentálních a ekonomických aspektů těžby je třeba zmínit také sociální aspekty, které pro svou komplexní povahu bývají často opomíjeny. Předkládaný projekt je zaměřen na proces individuálního akceptování těžby, který je klíčový v rámci studia sociálních dopadů těžebních aktivit na komunity i jednotlivce. Proces akceptování těžby bude analyzován testováním koncepčního modelu vztahů mezi determinanty akceptování těžby v národním kontextu, kontextu komunity i jednotlivce. V projektu bude aplikován přístup komparace případových studií zahrnující integraci metod kvalitativního a kvantitativního sběru dat na území tří zemí, jejichž vzájemné odlišnosti jsou stěžejní pro verifikaci testovaného modelu a rozšíření současných poznatků o procesu akceptování těžby. Předpokládaným výsledkem projektu je prohloubení současné znalosti o povaze determinantů akceptování těžby na národní úrovni, úrovni komunity i jednotlivce.;Česká zemědělská univerzita v Praze / Fakulta životního prostředí;CZ;9741917;doc. Ing.;Kristina;Janečková;;;;;;;;;;;;
V rámci projektu budeme teoreticky studovat základní kvantové aspekty vázaných systémů a jejich aplikace. Budeme se zabývat čtyřmi vzájemně provázanými úlohami. Nejprve budou studovány kvantové korelace a invarianty ve vícečásticových systémech ve spojitých a diskrétních proměnných. Zároveň budeme zkoumat různé možnosti přípravy takových stavů ve formě vázaných fotonů generovaných v moderních vrstevnatých strukturách. Následně použijeme získané výsledky při modelování nelineární spektroskopie virtuálních stavů s využitím intenzivních fotonových svazků, provázaných ve spektrální a prostorové doméně, a pro studium vlivu kvantových korelací na šíření fotonů ve vázaných neuspořádaných multi-módových vlnovodech.;Univerzita Palackého v Olomouci / Přírodovědecká fakulta;CZ;8426058;Mgr. Bc.;Jiří;Svozilík;Jan;Peřina;8994889;0000-0003-0542-7508;G-5700-2014;7005229498;;;;;;
Tento projektu je zaměřen na studium možnosti přípravy a vlastností mikrokrystalů a nanočástic stříbrného amalgámu deponovaných na vybraných površích (různé formy uhlíku, kovů (Ag, Au, Pt) a transparentních materiálů (ITO, FTO)). Budou zkoumány a optimalizovány podmínky elektrochemické, chemické i vakuově napařovací techniky přípravy krystalových mikroelektrod i nanostrukturovaných povrchů s ohledem na jejich výslednou morfologii, chemické složení, elektrochemické vlastnosti, spektrální odrazivost i buditelnost povrchových plasmonů, jež jsou klíčové pro jejich úspěšné použití v elektrochemických a optických metodách (spektroelektrochemie, spektroskopická elipsometrie, povrchová plasmonová rezonance) analýzy nejen biomolekul. Součástí projektu je také studium interakcí vybraných organických látek a biopolymerů (DNA, RNA, proteinů) s povrchem mikrokrystalů i nanočástic stříbrného amalgámu za účelem získání základních informací důležitých pro následný vývoj nových elektrochemických i optických (bio)sensorů.;Biofyzikální ústav AV ČR, v. v. i.;CZ;2674076;RNDr.;Aleš;Daňhel;Jiří;Barek;4454472;0000-0003-3366-7349;M-6916-2017;35492648100;;;;;;
Systémy pro automatické rozpoznávání řečníka dosáhly za posledních několik let vysokých rozpoznávacích úspěšností. Přesto při jejich nasazení v nových doménách, tedy za zcela jiných podmínek než za jakých byly postaveny, jejich úspěšnost dramaticky klesá. K takovým faktorům patří například jazyk mluvčích, styl mluvy, společenské podmínky mluvčích, akustické prostředí, nahrávací zařízení, přítomnost neřečových událostí, ruchy, přenosový kanál, atp. Řešením tohoto problému je a) vývoj metod pro robustní modelování nebo b) adaptace daného systému na novou doménu pomocí adaptačních dat. V tomto projektu se chceme zaměřit na obě tyto oblasti.;Vysoké učení technické v Brně / Fakulta informačních technologií;CZ;2912988;Ing.;Ondřej;Glembek;LUKÁŠ;BURGET;7822995;;;;;;;;;
Znalost rozložení náboje v molekulách adsorbovaných na povrchu pevné látky má zásadní důležitost v mnoha vědních oborech. Jeho přesné určení z experimentu však zatím zůstává výzvou. Jediné metody, které mají patřičný potenciál, jsou vázány na dynamickou mikroskopii atomárních sil. Takové metody jsou ovšem experimentálně náročné, s mnoha vzájemně propojenými překážkami. Primární cíl tohoto projektu je tedy vyvinout novou účinnou metodu zobrazení lokálního elektrostatického pole molekul prostředky dynamické mikroskopie atomárních sil. Použijeme k tomu nanoskopicky upravené sondy s různými efektivními náboji a výpočetně určíme rozložení elektrostatického náboje s vysokým rozlišením. V druhé části projektu budeme hledat nové chemické vylepšení sond, optimální pro zobrazování elektrostatických polí. V závěru bude tato nová metodika použita na detekci změn v elektrostatickém poli jednotlivých molekul vybuzených vlivem světla.;Fyzikální ústav AV ČR, v. v. i.;CZ;6239773;Mgr.;Martin;Švec;Rudolf;Hrach;4128710;;;;;;;;;
Vzájemná interakce mikroflóry (soubor všech symbiotických a patogenních mikroorganismů, které osídlují prostor lidského těla) a hostitele je spojován s řadou zdravotních dopadů. Nicméně specifické vlivy mikrobiální metabolické aktivity na hostitelské signální dráhy a fyziologické funkce stále nejsou uspokojivě vysvětleny na molekulární úrovni. Zdá se, že mikroflóra má řadu důležitých vlivů, zejména na energetický metabolismus a imunitní systém hostitele.  S ohledem na sníženou nebo pozměněnou diverzitu střevního mikrobiomu lze očekávat významné změny v metabolické fenotypu na úrovni klíčových meziproduktů. Biologické materiály (smolka, suchá krevní kapka a kožní stěry) budou odebrány 100 účastníkům kohortové studie.  Metabolické biomarkery (endogenní a mikrobiální) budou profilovány a kvantitativně stanoveny pomocí metod hmotnostní spektrometrie a mikrobiální diverzita bude určena pomocí sekvenování 16S rRNA genů. Celkovým cílem projektu je objasnění rané interakce lidského organismu a mikroflóry na molekulární úrovni.;Masarykova univerzita / Přírodovědecká fakulta;CZ;4214706;PharmDr.;Zdeněk;Spáčil;Petr;Solich;7555350;0000-0003-4611-2051;B-1851-2009;7003997787;;;;;;
"Rostliny vytvářejí složité sítě mezidruhových interakcí s opylovači a zloději nektaru či pylu. Sítě rostlin a návštevníků květů jsou tedy utvářeny zajímavou kombinací mutualistických a anatagonistických vztahů. Navzdory prominenci některých speciálních příkladů, jako fíky, juka, a jejich specializovaní opylovači, jsou naše znalosti toho jak jsou strukturní charakteristiky celých sítí rostlin a návštěvníků květů řízeny fylogenezí a vlastnostmi druhů překvapivě omezené a rozlišení pravých opylovačů a zlodějů je problematické.
Na tyto mezery v našem poznání se zaměříme v detailním výzkumu deseti temperátních lučních společenstev s kombinací fylogenetických přístupů a analýz vlastností druhů, včetně individuální variability ve vlastnostech a selektivitě hmyzu pro rostliny. Každou síť rostlin a návštěvníků květů rozložíme na síť rostliny-opylovači a rostliny-zloději, které detailně srovnáme. Očekáváme, že získáme nové poznatky o tom jak je struktura sítí rostlin a hmyzu utvářena koevolucí zahrnující kombinaci mutualistických (opylovači) a antagonistických (zloději) vztahů.";Biologické centrum AV ČR, v. v. i.;CZ;7888961;RNDr.;Jan;Klečka;Karel;Horák;5561590;0000-0003-0307-6281;;;;;;;;
Toxické látky produkované sinicemi představují nebezpečí pro lidské zdraví i přírodu. Zatímco se vědecké studie z celého světa soustředí zejména na toxické květy sinic ve vodním prostředí, přítomnost sinic (vodních i terestriálních) a sinicových toxinů byla zjištěna také ve vzduchu. Navíc byly u lidí pozorovány negativní vlivy na dýchací systém spojené s expozicí sinicemi. Přesto existuje velmi málo poznatků o možné inhalační expozici, respirační toxicitě a související nebezpečnosti různých látek produkovaných sinicemi (včetně sinicových toxinů a lipopolysacharidů) pro lidské zdraví. Navrhovaný projekt významně přispěje k porozumění nebezpečnosti toxických sinic pro lidský respirační systém. Konkrétně se bude věnovat (1) odhadu úrovně inhalační expozice látkami z vodních i terestriálních sinic, (2) studiu jejich účinků v in vitro modelu lidského bronchiálního epitelu, a na závěr (3) analýze rizik spojených s inhalací sinic.;Masarykova univerzita / Přírodovědecká fakulta;CZ;9521917;Mgr.;Petra;Macíková;Luděk;Bláha;4982800;0000-0002-7314-7455;N-6343-2013;;;;;;;
Rod Treponema zahrnuje bakteriální druhy a poddruhy, které jsou obligátními patogeny lidí a zvířat a pro které je charakteristická různá míra patogenity a hostitelské specifity. Treponema pallidum subsp. pallidum je původcem onemocnění syfilis. Porovnání celogenomových sekvencí referenčních kmenů způsobující syfilis poukázalo na skutečnost, že mezi referenčními kmeny existují dvě geneticky výrazně odlišné skupiny - kmen Nichols a jemu podobné kmeny (Nichols-like kmeny) a kmen SS14 a jemu podobné kmeny (SS14-like kmeny). Rozdíly ve virulenci Nichols-like a SS14-like kmenů budou studovány na zvířecím modelu během experimentální infekce králíků.;Masarykova univerzita / Lékařská fakulta;CZ;8932395;Mgr.;Michal;Strouhal;David;Šmajs;4942558;0000-0002-4176-3464;;;;;;;;
V rámci navrhovaného projektu budou připraveny rychle ztuhlé slitiny Al, které budou následně kompaktizovány pomocí plasmového slinování. Cílem je najít optimální složení slitiny tak, aby výsledný materiál byl tvořen nanokrystalickou matricí s vysokým podílem kvazikrystalů. U těchto slitin budou testovány fázové transformace během mechanických zkoušek za pokojové i zvýšených teplot. Bude popsána možnost „self-healing“ a „self-reporting“ vlastností těchto slitin.;Vysoká škola chemicko-technologická v Praze / Fakulta chemické technologie;CZ;8144842;Ing.;Alena;Michalcová;;;;;;;;;;;;
Hlavním cílem tohoto projektu je vývoj fluorescenčních substrátů pro enzym methionin sulfoxid reduktázu. Methionin sulfoxid reduktáza hraje významnou roli v redox signálních drahách a jeho důležitost byla implikována v řadě onemocnění (Alzheimerova choroba, nádorová onemocnění). Vývoj prvního fluorescenčního substrátu umožní pozorování aktivity těchto enzymů in vivo v reálném čase, a tím vhled do jejich molekulárně biologického významu. Data získaná při vývoji tohoto senzoru poslouží k zobecnění designu senzoru pro další enzymy.;Univerzita Karlova / Přírodovědecká fakulta;CZ;4819934;Mgr.;Jiří;Míšek;Ivo;Starý;4128575;0000-0002-5468-3148;H-1666-2014;;;;;;;
Klíčovým aspektem na hipokampu závislé episodické paměti je schopnost zapamatovat si události v jejich časovém a prostorovém kontextu. Obecním cílem našeho projektu je porozumět, jak jsou asociace mezi objekty, místy a časem, které definují episodu, kódovány v aktivitě neuronů a neuronálních sítí hipokampu a neokortexu. Pro tento účel jsme navrhli úlohu, ve které si potkan zapamatuje krátkou sekvenci míst a objektů, které musí opakovaně navštěvovat v pevně daném pořadí. Potkanům budou implantovány mikroelektrody do hipokampu a přední cingulátní kůry, a pomocí nich budeme nahrávat, analyzovat a interpretovat neuronální aktivitu u volně se pohybujících potkanů učících se náš behaviorální úkol. Budeme sledovat i neuronální aktivitu během spánku následujícím po učení, protože spánek hraje důležitou roli v konsolidaci episodické paměti. Jsem přesvědčen, že schopnosti a entuziasmus našeho týmu, moje zkušenosti, moderní experimentální techniky a vysoce aktuální výzkumné téma, které se střetají v tomto projektu mohou vytvořit základ pro hodnotný a zajímavý výzkumný program.;Národní ústav duševního zdraví;CZ;3729710;RNDr.;Eduard;Kelemen;;;;;;;;;;;;
"Solární články na bázi organicko-anorganických halogenidových perovskitů jsou nejrychleji se rozvíjejícím odvětvím ve fotovoltaice. Laditelná velikost optického zakázaného pásu s ostrou absorpční hranou a výborné elektrické vlastnosti předurčují tento materiál pro široké využití v optoelektronice.  Na druhou stranu zásadním problémem stále zůstává jejich nestabilita při zvýšené teplotě, vlhkosti a osvětlení.
Proto hodláme podrobně studovat mechanismy strukturní degradace vrstev halogenidových perovskitů a její vliv na změny optoelektronických parametrů kvality (jako je kvantový výtěžek fotoluminiscence, difuzní délka, optický zisk…) a vývoj parametrů slunečních článků. Rovnováha mezi povrchovou pasivací a vytvářením objemových defektů v perovskitové vrstvě bude zkoumána makroskopickými metodami stejně jako technikami s vysokým prostorovým rozlišením. Při interpretaci měření budeme vždy zohledňovat možný vliv strukturní degradace zkoumané vrstvy. Vybrané základní materiálové charakteristiky budou provázány s vlastnostmi solárních článků.";Fyzikální ústav AV ČR, v. v. i.;CZ;5056837;RNDr.;Martin;Ledinský;Antonín;Fejfar;3750299;0000-0003-0988-0772;A-3347-2009;7003846146;;;;;;
Ústředním výzkumným tématem projektu je československé vězeňství v letech 1965–1992, jež bude nahlíženo z perspektivy adaptačních mechanismů, a to jak systémových, tak individuálních. Zvolený interdisciplinární přístup (kombinace historie, psychologie, sociologie a orální historie) přinese popis mocenských vztahů mezi ovládajícími a ovládanými, jejich vzájemné interakce, strategií jednotlivých aktérů a jejich psychologických reakcí na ohrožení a dále rozbor vlivů, faktorů a podnětů ovlivňujících konečnou podobu represivní instituce. Zkoumání dané problematiky současně přesáhne k obecné definici úlohy vězeňského systému a represe v tehdejší společnosti. V tomto ohledu projekt rovněž postihne kontinuity a diskontinuity před rokem 1968 a po roce 1989. Předpokládaným výsledkem projektu budou tři typy výstupů: 1) monografie, 2) studie v impaktovaných a recenzovaných časopisech, 3) sbírka orálněhistorických rozhovorů.;Ústav pro studium totalitních režimů;CZ;4288089;M.Phil. et M.Sc.;Kristýna;Bušková;;;;;;;;;;;;
Laserová spektroskopie přináší cenné informace o materiálech a procesech v přírodě. Moderní metody umožňují například studium ultrarychlých změn absorpce s vysokým prostorovým rozlišením. Tyto metody jsou však často extrémně pracné na realizaci a vyžadují dlouhá náročná měření. Komprimované snímání je možností, jak výrazně zredukovat dobu měření a přitom zachovat objem informací o studovaném objektu. Je založeno na kódování informace (např. obrazu) náhodným vzorem a následnou výpočetní rekonstrukcí. Laserový svazek umožňuje snadno získat kódovací vzor pomocí náhodné interference koherentních vlnoploch (tzv. koherenční zrnitost). Uplatnění tohoto přístupu v komprimovaném snímání může výrazně zjednodušit jeho praktickou realizaci. V tomto projektu se proto zaměříme na využití interferenčního zrnění k dosažení prostorového a časového rozlišení při měření fotoluminiscence a přechodné absorpce. Budeme zkoumat výhody a limitující faktory tohoto přístupu. Na základě získaných znalostí vyvineme a otestujeme nové měřící metody, které mají potenciál posunout možnosti současné spektroskopie.;Ústav fyziky plazmatu AV ČR, v. v. i.;CZ;3718441;RNDr.;Karel;Žídek;František;Trojánek;7720440;0000-0003-2174-6402;F-1126-2017;6602754755;;;;;;
"Uvědomování svého zdravotního stavu je klíčový předpoklad pro to, aby pacienti mohli rozhodovat o své budoucí péči podle toho, co je pro ně opravdu důležité. Současná data o faktorech, která toto uvědomování ovlivňují, jsou nejednoznačná a zatížena řadou metodologických nedostatků a kulturních bariér, jako například nejasná terminologie, nedostatek longitudinálních dat a málo dat z jiných než západních zemí.
Cíl tohoto projektu je prohloubit naše poznání v oblasti  prognostického uvědomování u pacientů s pokročilým onkologickým onemocněním skrze integrativní teoretický přístup, který bude založen na kombinovaném designu, využívajícím průřezové i longitudinální metody. Celá studie bude probíhat ve třech fázích a hlavní metody budou ohniskové skupiny, průřezové dotazníkové šetření a longitudinální kohortová studie. Bude zohledněno systémové hledisko skrze zapojení nejen pacientů samotných, ale také jejich rodinných příslušníků a lékařů. Na základě výsledků projektu bude vytvořen inovativní teoretický model a konkrétní zjištění budou publikovány v oborových odborných periodikách.";Centrum paliativní péče, z. ú.;CZ;8245614;PhDr.;Martin;Loučka;;;;;;;;;;;;
Projekt je zaměřen na výzkum prostorově-temporálních modelů pro dlouhodobou vizuální navigaci mobilních robotů v exteriérech. Hlavním cílem je umožnit mobilním robotům autonomně operovat v rozlehlých exteriérech jejichž podoba se v důsledku přirozených procesů mění. Schopnost dlouhodobé autonomní navigace bude dosažena kombinací metod robustní lokalizace a metod explicitně modelujících změny prostředí. Navržené prostorově-temporální modely budou representovat vývoj neurčitosti stavů prostředí časově závislými pravděpodobnostními funkcemi. To umožní integrovat senzorická data získaná v různých časech do jedné znalostní báze která bude reprezentovat přirozenou dynamiku prostředí a umožní odhadovat jeho stavy v čase. Schopnost odhadovat stavy prostředí pro daný čas zlepší robustnost lokalizace a efektivitu plánování což zvýší kvalitu získaných znalostí o operačním prostředí robotu.;České vysoké učení technické v Praze / Fakulta elektrotechnická;CZ;4334175;Ing.;Tomáš;Krajník;;;;;;;;;;;;
Jak mezidruhové interakce a prostředí formují společenstva organismů je klíčová otázka ekologie společenstev a zárověň zásadní znalost pro předpověď reakce potravních sítí na změny životního prostředí. V současné době máme základní představu o tom jak teplota (klíčový faktor prostředí) ovlivňuje strukturu predačních sítí, ale nevíme, jak teplota ovlivňuje potravních sítě v nichž hrají hlavní roli silné koevoluční vazby a jsou zároveň druhově bohaté (zahrnují většinu suchozemské biodiverzity). Navrhujeme tuto mezeru zaplnit experimentálním studiem vlivu teploty na parazitoidní sítě a otestováním vlivu hlavních předpokládaných mechanismů (imunity a endosymbiotických bakterií). Zásadní výzvou pro dosažení těchto cílů je neexistence laboratorního systému pro studium parazitoidních sítí. Proto navrhujeme využít výhod laboratorního modelu octomilky a tento systém založit na společenstvech octomilek (Drosophila) a jejich parazitoidů z tropických deštných lesů Austrálie. Navržený projekt přinese kauzální znalosti o vlivu teploty na potravní sítě a vyvine nový model pro studium společenstev.;Biologické centrum AV ČR, v. v. i.;CZ;6057624;Mgr.;Jan;Hrček;Vojtěch;Novotný;4876954;0000-0001-7918-8023;G-9434-2014;;;;;;;
Cytokin IL-17 představuje zásadní aktivátor zánětlivé odpovědi. Vazba IL-17 na jeho specifický receptor vede k produkci prozánětlivých cytokinů, které následně rekrutují imunitní buňky do místa zánětu, a tím spouští následnou obranu těla proti patogenům. Chybná regulace produkce IL-17 nebo chybná signalizace přes IL-17 receptor může způsobit vážné autoimunitní onemocnění, jako například revmatoidní artritidu nebo psoriázu. V tomto projektu budeme studovat složení IL-17 receptorového signálního komplexu pomocí pokročilých biochemických metod, což povede k identifikaci neznámých komponent. Rovněž budeme analyzovat roli ubikvitinových řetězců v signalizaci tohoto receptoru. Následně objasníme způsob, jakým jsou prozánětlivé kinázy TBK1 a IKKε přiváděny na receptor a určíme, jaká je jejich role v IL-17 způsobeném zánětu v in vivo modelech. Tento projekt poskytne porozumění, jakým způsobem probíhá signalizace přes IL-17 receptor a otevře potenciální cestu k vývoji nových léčiv proti autoimunitním onemocněním.;Ústav molekulární genetiky AV ČR, v. v. i.;CZ;1063537;Mgr.;Peter;Dráber;Tomáš;Brdička;7171390;;G-6205-2014;;;;;;;
"Projekt se zabývá přípravou nových drug delivery systémů cílených do makrofágů na bázi derivátů oligotuftsinu, na které budou navázány antimykobakteriálně aktivní molekuly (známá léčiva, jejich modifikace a nově syntetizované sloučeniny). Struktura peptidových nosičů bude systematicky modifikována, antimykobakteriální molekuly na ně budou připojeny pomocí různých spojovacích můstků. Nosiče založené na oligotuftsinu specificky cílí do makrofágů, což bude podpořeno připojením derivátů manosy; tím bude cíleně dosažena vyšší koncentrace nosičů s účinnou látkou. U nových sloučenin, nosičů a jejich konjugátů bude stanovena antimykobakteriální aktivita (Mycobacterium tuberculosis včetně resistentních kmenů, atypické mykobakterie) a cytotoxicita, u nejaktivnějších z nich bude studován jejich buněčný uptake a bude zhodnocena jejich intracelulární aktivita v modelu makrofágů infikovaných M. tuberculosis. Výsledkem pak bude zjištění vlivu různých typů oligotuftsinových drug delivery systémů na tyto vlastnosti ve srovnání s výchozími malými molekulami a identifikace nejvýhodnějšího nosiče.";Univerzita Karlova / Farmaceutická fakulta v Hradci Králové;CZ;5191378;PharmDr. Mgr.;Martin;Krátký;Jarmila;Vinšová;2112884;0000-0002-3272-1158;A-9068-2008;6701677200;;;;;;
"Teorie hustých a řídkých grafových limit jsou jedním z nejdůležitějších nedávno vzniklých nástrojů diskrétní matematiky. Jejich vznik a rozvoj vedly k prolomení mnoha starých problémů v extremální teorii grafů, teorii náhodných grafů a zejména k výraznému propojení diskrétní matematiky s oblastmi jako teorie pravděpodobnosti, funkcionální analýza nebo teorie grup. Rozvoj tohoto oboru byl oceněn Fulkersonovou cenou z roku 2012, Coxeter-Jamesovou cenou z roku 2013 a cenou Davida P. Robbinse z roku 2013. 

V projektu bude zkoumána teorie hustých a řídkých grafových limit a související teorie nehomogenních náhodných grafů. Konkrétní problémy v teorii nehomogenních náhodných grafů zahrnují otázky klasických grafových parametrů jako je chromatické číslo či velikost nezávislé množiny. V teorii řídkých grafových limit si jako hlavní cíl klademe rozvinout chápání lokálně-globální konvergence. Cílem dále je vytvořit ucelenou teorii limit podgrafů hyperkrychlí.";Matematický ústav AV ČR, v. v. i.;CZ;7885229;;Jan;Hladký;Daniel;Kráľ;8086281;0000-0001-8680-0890;D-4670-2015;6602305832;;;;;;
"Poslední dobou se rozvinul intenzivní výzkum v oblasti stochastických metod v pojišťovnictví. K pokrytí všech budoucích škod plynoucích ze smluv je bezpochyby nezbytné kvantifikovat neuhrazené ztráty. Na výpočet škodných rezerv jsou přednostně používany metody rezervování škod založené na agregovaných datech z vývojových trojúhelníků. Tradiční rezervovací metody mají některé z následujících nevýhod: ztráta informace z pojistné smlouvy a z historického vývoje škody kvůli agregaci; nuly nebo záporné hodnoty v trojúhelníku; obvykle malý počet pozorování v trojúhelníku; jen málo pozorování pro nedávné roky vzniku škody; a citlivost na poslední vyplacené škody.

K překonání těchto potíží navrhneme granulární metody rezerování škod z individuálních škodných dat. Navíc odhad rezerv je klíčový pro ohodnocení rizika, co je v poslední době v ekonomii velmi aktuální. A jelikož roste poptávka po predikci úhrnných rezerv pro různé typy škod nebo pro více pojistných odvětví, vybudujeme granulární rezervovací přístupy s využitím kopulí měnících se v čase.";Univerzita Karlova / Matematicko-fyzikální fakulta;CZ;7849915;doc. RNDr.;Michal;Pešta;Jaromír;Antoch;9188304;0000-0002-5970-0306;P-8726-2017;55937639100;;;;;;
Ačkoli se mnoho prací zabývalo studiem prvních produktů chemické oxidace anilinu (trimerů, tetramerů) a jejich role při tvorbě tenkých vrstev a nanostruktur, podobné studie týkající se elektrochemické oxidace anilinu končí vznikem dimeru, a naprosto chybí pro ostatní vodivé polymery. Tyto oligomery se v reakční směsi vyskytují v nízkých koncentracích a rychle se dále oxidují, proto jsou pro jejich studium potřebné citlivé in-situ metody – SERS a ATR-FTIR spektroskopie a spektroelektrochemie. V rámci tohoto projektu plánujeme zavést na ÚMCH AV ČR metody vibrační spektroelektrochemie a aplikovat je na studium oxidativní polymerace vedoucí k vodivým polymerům. Očekáváme získání nových poznatků o molekulární struktuře oligomerů anilinu řídících morfologii polyanilinu, nalezení nebo vyvrácení diskrepance molekulární struktury mezi chemickou a elektrochemickou přípravou ostatních vodivých polymerů, a v obou případech informace o molekulární struktuře těchto oligomerů.;Ústav makromolekulární chemie AV ČR, v. v. i.;CZ;9014701;Mgr.;Zuzana;Morávková;Květoslav;Růžička;9424466;0000-0001-9048-1036;B-1071-2008;56249934700;;;;;;
Kapková mikrofluidika významným způsobem posouvá možnosti zkoumání chemického složení biologických systémů. Adresovatelnost kapek pomocí kódů umožňuje sestavení knihoven kapek s různou chemickou nebo biologickou identitou. Tyto knihovny mohou být využitelné například pro hledání nových léčiv nebo komplexní chemickou analýzu. Zde navržené kódování využívá nanočástic, které vykazují intenzivní fotonovou upkonverzi. Vzhledem k jejich dlouhovlnné excitaci (976 nm) není emise ve viditelné oblasti rušena rozptylem ani fluorescencí. V projektu budou vyvinuty nanočástice s vhodnými vlastnostmi pro kódování kapek. Dále bude vyvinut detektor, který v jednotlivých kapkách umožní jak čtení kódu, tak nezávisle chemickou detekci na bázi měření fluorescence. Praktická využitelnost nového typu kódování bude demonstrována na příkladu automatické mikrofluidní charakterizace enzymů významných pro výzkum metastázujících a cirkulujících rakovinných buněk (proteinázy) a vývoj imunochemických detekcí (peroxidázy).;Ústav analytické chemie AV ČR, v. v. i.;CZ;4011236;Mgr.;Antonín;Hlaváček;Petr;Skládal;6669719;0000-0002-3868-5725;E-4308-2012;;;;;;;
Cílem projektu je vytvoření metod prediktivního modelování v kontextu různých pohledů na studentův průchod studiem na vysoké škole. Zároveň projekt bude zkoumat vztahy mezi jednotlivými „výukovými zdroji“, se kterými student v průběhu svého studia přijde do styku. Díky této analýze budeme dále schopni vypracovat metody pro analýzu studijního chování studenta. Všechny metody budou otestovány na reálných datech poskytnutých našimi partnerskými institucemi Open University a Fakultou strojní, ČVUT v Praze. Pro zachycení pedagogických aspektů výzkumu budeme dále zkoumat vliv edukačního impaktu výsledků prediktivního modelování.;České vysoké učení technické v Praze / Český institut informatiky, robotiky a kybernetiky;CZ;9446516;Ing.;Jakub;Kužílek;;;;;;;;;;;;
RNA polymeráza je enzym zodpovědný za přepis genetické informace z DNA do RNA což je jeden z klíčových buněčných procesů. Tento projekt se zaměřuje na studium částí RNA polymerázy, které jsou specifické pro Gram pozitivní kmeny bakterií (které zahrnují i některé významné patogeny) a zároveň jsou tyto části charakterizovány zvýšenou pohyblivostí umožňující strukturní změny potenciálně důležité pro funkčnost enzymu. Dosud publikované výsledky pro modelový organizmus Gram pozitivních bakterií (Bacillus subtilis) naznačují potenciální důležitost interních pohybů strukturovaných částí dvou podjednotek RNA polymerázy, nicméně detailní popis těchto procesů stále není znám. Proto hodláme tyto pohyby podrobit důkladné analýze s využitím pokročilých metod nukleární magnetické rezonance (NMR). Prezentovaný projekt navíc přispěje k úsilí popisu vlastností zvláště dynamické strukturně neuspořádané C-koncové domény delta podjednotky RNA polymerázy včetně pochopení její funkce na molekulární úrovni a porozumění její role v rámci celého enzymatického komplexu.;Masarykova univerzita / Středoevropský technologický institut;CZ;3984818;Mgr.;Pavel;Kadeřávek;Radovan;Fiala;2752506;0000-0003-2926-5881;C-2276-2019;57190796122;;;;;;
Voda představuje omezený a nenahraditelný přírodní zdroj nezbytný pro lidskou existenci na biologické úrovni, stejně jako pro hospodářský rozvoj a trvale udržitelné přírodní prostředí. Navrhovaný projekt výzkumu vodohospodářské politiky tak umožňuje v interdisciplinárním rámci environmentálních dějin, soudobých dějin a dějin vědy a techniky reinterpretovat vztahy mezi společností, životním prostředím a státem, resp. státním socialismem, v kontextu dominantní socialistické modernity 60. let 20. století a stabilizace technokratického socialismu o dekádu později. Za účelem poznání vnitřních mechanismů socialistického systému správy vod bude oficiální vodohospodářská politika analyzována jak na mezinárodní a národní úrovni (RVHP, vláda, státní správa, občanské iniciativy), tak také na příkladu lokální studie poslední realizované stavby rozsáhlé vodní kaskády za socialismu (vodní dílo Nové mlýny, 1947-1992). Projekt vychází z koncepce hydrosociálních konfigurací.;Ústav pro soudobé dějiny AV ČR, v. v. i.;CZ;7965869;Mgr.;Jiří;Janáč;Karel;Kubiš;2223295;;;;Luďa;Klusáková;8848165;0000-0002-3300-9699;;
Sezónní sněhová pokrývka má zřejmý vliv na následný odtok z povodí. Otázkou však zůstává, jak dlouho tento vliv trvá po úplném roztátí sněhu a jak se tato doba změní s očekávaným růstem teploty vzduchu. V tomto projektu zkoumáme relativní vliv sněhových zásob na minimální průtoky v teplém půlroce. To je obzvláště důležité v kontextu predikovaného zvýšení teploty vzduchu a tím snížení sněhových zásob. Cílem projektu je 1) kvantifikovat jak dlouho sníh ovlivňuje odtok a jak jsou jednotlivá povodí citlivá na změnu sněhových zásob, 2) simulovat dopad budoucího zvýšení teploty vzduchu a tedy snížení podílu sněhových srážek na nízké průtoky a 3) identifikovat hlavní fyzicko-geografické faktory ovlivňující citlivost povodí na změnu sněhových zásob. Projekt se opírá o statistickou analýzu dlouhých časových řad pozorování na vybraných povodí střední Evropy. K simulaci dopadu klimatických změn na zásoby sněhu, podpovrchových vod a odtok budou využity matematické modely. Tento kombinovaný přístup umožní identifikaci území, které mohou být náchylné k výskytu hydrologického sucha.;Univerzita Karlova / Přírodovědecká fakulta;CZ;6544312;RNDr.;Michal;Jeníček;Jakub;Langhammer;6677576;0000-0003-4039-2187;A-2696-2008;22980062300;;;;;;
TRPV4 kanály jsou exprimované v různých tkáních včetně mozku, kde vykonávají důležité funkce a reprezentují tak slibný cíl pro terapeutické přístupy. Jsou to neselektivní kationtové kanály propustné pro Ca2+ ionty, a jsou charakterizované zůznými způsoby aktivace jako je mechanický stres, teplota, pH, hypotonicita nebo specifické chemické substance. TRPV4 kanály hrají důležitou úlohu v objemové regulaci buněk, při proliferaci a diferenciaci, ale jejich exprese a funkce u gliových buněk v mozku doteď nebyla objasněna. V našem projektu, který je založen na signifikantních předběžných výsledcích, chceme definovat roli TRPV4 kanálů při vzniku mozkového edému a zotavení tkáně po ischemickém poškození. Za pomoci Trpv4lox/lox myší zkřížených s myšmi exprimujícími Cre pod buněčně specifickým promotorem, je naším dalším cílem studovat diferenciaci NG2 glií do oligodendrocytů po ischemii, a buněčnou smrt/proliferaci indukovanou přítomností nebo absencí TRPV4 kanálů v gliových buňkách. Naše výsledky mohou ukázat nové terapeutické cíle po ischemickém poškození mozku.;Ústav experimentální medicíny AV ČR, v. v. i.;CZ;4885708;MUDr.;Helena;Pivonkova;Miroslava;Anděrová;5032512;0000-0002-9030-4571;H-2249-2014;;;;;;;
Projekt je zaměřen na výzkum nové metody modulace a charakterizace fyzikálních vlastností grafenu při přesně definovaných podmínkách, tak že spojíme grafenovou FET strukturu s piezoelektrickým rezonátorem. Vlastnosti grafenu na této struktuře budou modulovány amplitudou a frekvencí tohoto rezonátoru. Tato metoda je založena na možnosti samostatného a přesného řízení elektrického pole, indukovaného pnutí, frekvence vibrací a výchylky rezonátoru, které ovlivňují grafenovou monovrstvu. Toto řešení nám dává možnost charakterizovat elektrické vlastnosti grafenu na základě přesně kontrolovatelného mechanického pnutí ve statickém i dynamickém režimu. Tento přístup má velký aplikační potenciál pro měření a sledování buněk, enzymů, aminokyselin, DNA a RNA při pokojové teplotě a dále měření toxických, výbušných, skleníkových plynů nebo chemických zplodin.;Vysoké učení technické v Brně / Středoevropský technologický institut;CZ;1083988;Ing.;Jan;Pekárek;Petr;Dostál;1363166;0000-0001-7489-3591;A-4164-2018;53984002800;;;;;;
Emise pevných částic z moderních benzínových motorů představují významný zdroj znečištění ovzduší v oblastech se zvýšenou automobilovou dopravou. Díky vysokému obsahu toxických látek jsou pevné částice benzínových emisí rizikem pro lidské zdraví a životní prostředí, v současnosti však existuje pouze několik málo studií zabývajících se studiem toxických účinků benzínových částic nebo jejich organických extraktů. V navrhované studii plánujeme zkoumat genotoxicitu organických extraktů z různých benzínových paliv a jejich směsí s biosložkami (ethanol a butanol) v lidských plicních buňkách BEAS-2B. Zaměříme se na stanovení míry poškození DNA a indukci specifické stresové odpovědi, dvou klíčových faktorů určujících hranici mezi buněčným přežitím a smrtí. Lokalizace ohnisek poškozené DNA, doba trvání stresové signalizace, význam efektivity DNA reparace a úloha tvorby kyslíkových radikálů budou studovány s cílem odhalit jejich vliv na výsledný osud buňky. Tato studie může přinést zcela nové poznatky týkající se toxicity benzínových emisí a přispět k jejich regulaci v životním prostředí.;Ústav experimentální medicíny AV ČR, v. v. i.;CZ;8406332;Mgr.;Helena;Líbalová;Jan;Topinka;2944812;;H-2551-2014;;;;;;;
V juvenilním období je kinetika růstu jedince dána příjmem živin a produkcí růstových hormonů. U savců je růst řízen činností somatotropní osy prostřednictvím produkce růstového hormonu a inzulínu podobnému růstovému faktoru-1. V nedávné době byla střevní mikrobiota identifikována jako klíčový hráč pro správný růst a zjistilo se, že vybrané kmeny bakterie Lactobacillus plantarum (Lp) byly schopné reprodukovat pozitivní účinek celého mikrobiomu v monokolonizovaných bezmikrobních (GF) myších. Tento projekt si klade za cíl řešit tyto klíčové otázky: 1) Mají také jiné druhy laktobacilů nebo jiné bakterie schopnost podporovat juvenilní růst?, 2) Je pozitivní růstový efekt Lp zachován u konvenčních jedinců s kompletní střevní mikrobiotou?, 3) Jaké jsou změny ve složení střevních bakterií u podvyživených zvířat a může být tento zakrslý fenotyp přenesen bakteriální transplantací na GF zvířata? Odpovědi na tyto otázky napomohou řešit fatální dopady podvýživy na dětský růst a současně osvětlí význam střevních bakterií pro zdravý růst dětí v běžné populaci.;Mikrobiologický ústav AV ČR, v. v. i.;CZ;8454884;Mgr.;Martin;Schwarzer;Hana;Kozáková;2583518;0000-0001-7352-5922;I-1153-2014;;;;;;;
Většina léčiv je dnes určena k perorálnímu podání a tedy dosahuje systémové cirkulace absorpcí ve střevě. Úroveň této absorpce je často výrazně ovlivněna aktivitou lékových efluxních a uptake transportérů. Farmakokinetické lékové interakce (DDIs) na těchto transportérech mohou následně vyústit v toxické plazmatické koncentrace nebo naopak v pokles absorpce vedoucí ke snížení účinku. Úřad pro kontrolu potravin a léčiv (FDA) schválil od roku 2012 více než 170 nových léčiv nebo jejich kombinací. U některých z těchto látek jsou známy interakce s intestinálními lékovými transportéry. Takovými látkami jsou dnes anti‑HIV a anti-HCV léčiva, která se podávají pacientům s koinfekcí HIV/HCV. Tato kombinační anti-HIV/anti-HCV terapie má vysoký interakční potenciál právě na úrovni střevní absorpce a lékových transportérů.  Jelikož však interakce látek s intestinálními lékovými transportéry nelze studovat přímo na lidském těle, je potřeba získat tato data experimentální cestou za pomocí vhodně zvolených a komplexních náhradních technik.;Univerzita Karlova / Farmaceutická fakulta v Hradci Králové;CZ;6736327;PharmDr.;Ivan;Vokřál;Barbora;Szotáková;2442256;0000-0002-0377-0743;S-8742-2017;6701316775;;;;;;
Cílem projektu je porozumět procesům a principům, kterými molekuly na povrchu nanokrystalů ovlivňují jejich optické vlastnosti. Unikátnost našeho přístupu spočívá v možnosti studia jednotlivých nanokrystalů za pomocí mikro-spektroskopie a mikroskopie atomárních sil. Získáme takto informace o topologii nanomateriálu, jeho pásovou strukturu, velikost povrchového náboje, ale i jeho luminiscenční vlastnosti. Energetickou interakci nanokrystalu s jeho povrchovou pasivací budeme studovat pomocí 2D elektronové spektroskopie, prvotně na souboru mnoha nanočástic, a později na souborech identických nanočástic. Takto získané informace nám poslouží k identifikaci klíčových parametrů ovlivňujících luminiscenční vlastnosti nanomateriálů. Dále vystavíme tyto nanokrystaly  biologickému prostředí ve formě různých pH roztoků a roztoků s přítomností proteinů a budeme zkoumat vliv vnější organické matrice na jejich optické vlastnosti. Naším prvním studovaným nanomateriálem budou křemíkové nanokrystaly, se kterými má náš tým dlouholeté zkušenosti, hodláme však prozkoumat i další nanomateriály.;Univerzita Karlova / Matematicko-fyzikální fakulta;CZ;2942186;Mgr.;Anna;Fučíková;Jan;Valenta;5492734;0000-0002-3149-6067;G-7293-2014;;;;;;;
Projekt je zaměřen na výzkum českého avantgardního divadla (1920-1945) z hlediska jeho zájmu o etnografické jevy, konkrétně o projevy tzv. primitivní a lidové kultury. Toto téma bude studováno ze tří pohledů - kontext, praxe a teorie, což umožní komplexní pohled na tuto problematiku. V části výzkumu věnované historickému kontextu bude české avantgardní divadlo s prvky primitivismu a folkloru vřazeno do souvislostí s evropským divadelním děním obdobně orientovaným. Druhá oblast výzkumu bude zaměřena na analýzu avantgardních her/představení, tj. na konkrétní manifestace primitivismu a folkloru na české scéně. Teoretická část se bude zabývat etnologickými vlivy v myšlení o divadle v pracích PLK a u teoretiků avantgardy a poukáže na to, jak byla tato teorie reflektována v divadelní praxi. Cílem tohoto trojitého pohledu je dokázat, že se etnologie v tomto období stala důležitou disciplínou, která překročila hranice mezi kulturami, vědou a uměním.  Na základě tohoto výzkumu vznikne první teatrologická publikace zabývající se daným tématem a časopisecké studie.;Univerzita Karlova / Filozofická fakulta;CZ;1451816;Mgr.;Eva;Šlaisová;;;;;;;;;;;;
Cílem projektu je vyvinout nový univerzální koncept trénovatelné funkcionalizace 2D monovrstev pro selektivní vazbu a detekci analytů. Síla tohoto konceptu tkví v dynamickém kombinatoriálním vtištění obrazu vybrané molekuly do 2D materiálu, jako např. grafenu, kombinací kovalentní funkcionalizace a supramolekulárního rozpoznávání. Takto vytrénovaný materiál má pak vysokou afinitu i selektivitu k dané použité látce. Vybraný materiál má silnou optickou či elektrickou odezvu, která je po vazbě substrátu buď zeslabena nebo zesílena, či slouží jako matrice pro ionizaci pro hmostnostní spektrometrii. Tento přístup umožňuje extrémně rychlou přípravu a testování potenciálních materiálů citlivých na širokou škálu analytů počínaje důležitými plyny (CO, NO ad.) až po biochemické markery v tělesných tekutinách. Propojení několika oblastí výzkumu dává vzniknout unikátnímu mezioborovému konceptu s potenciálními praktickými dopady na každodenní výzvy v průmyslu i ochraně veřejného zdraví.;Ústav fyzikální chemie J. Heyrovského AV ČR, v. v. i.;CZ;2620510;Ing.;Petr;Kovaříček;;;;;;;;;;;;
Navrhovaný projekt je věnován studiu elektronových a magnetických vlastností pyrochlor oxidů R2T2O7 se silnou spin-orbitální interakcí (SOI), zejména sloučenin s iridiem (T = Ir). Krystalová struktura těchto materiálů, společně se SOI a dalšími elektronovými korelacemi, vede ke vzniku celé řady exotických fyzikálních jevů, včetně stavů topologického izolátoru, frustrovaných a složitých magnetických struktur nebo různých spinovým skel. Plánujeme připravit několik R2Ir2O7 poly- a monokrystalů s různými prvky vzácných zemin R a zkoumat jejich makroskopické a mikroskopické vlastnosti pomocí celé škály experimentálních metod včetně rozptylu synchrotronového záření a neutronů. Mezi hlavní cíle projektu patří určení magnetických struktur, studium vlivu Ir podmříže na R podmříž, zkoumání magnetických excitací a vodivosti v R2Ir2O7. Očekáváme široké spektrum nově vznikajících jevů v důsledku silné spin-orbitální interakce, která se vyskytuje na obdobné energetické škále jako ostatní elektronové korelace.;Univerzita Karlova / Matematicko-fyzikální fakulta;CZ;7047797;RNDr. Mgr.;Milan;Klicpera;Pavel;Javorský;9036962;0000-0001-7690-7520;C-2132-2015;7005933683;;;;;;
Tento projekt popisuje novátorské spojení optiky typu račí oko a nechlazeného pixelového detektoru Timepix pro účely pozorování vesmírných rentgenových zdrojů záření. Teleskopy na této bázi mají výhodu širokého zorného pole, malých rozměrů, nízké váhy a energetické náročnosti. Tento typ teleskopu bude poprvé v historii použit ve vesmíru na misích VZLUSAT-1 (český nanosatelit) a REX (sondážní raketový experiment). Cílem tohoto projektu je vývoj analytických nástrojů a algoritmů na zpracování dat jak z těchto vesmírných experimentů, tak z pozemních testů ve vakuových tunelech. Tyto výsledky budou použity k vývoji budoucích vesmírných misí, které mají za úkol jak monitorování současných astronomických rentgenových objektů, tak skenování oblohy v reálném čase a lokalizování nových zdrojů, na které se poté můžou soustředit rentgenové teleskopy s velkou aperturou a rozlišením.;České vysoké učení technické v Praze / Ústav technické a experimentální fyziky ČVUT;CZ;2665395;Mgr.;Robert;Filgas;;;;;;;;;;;;
Architektura kořenového systém je výsledkem navigace kořenových špiček na jejich cestě za gravitací, vodou a živinami. Během gravitropismu auxin způsobí v dolní epidermis zastavení růstu a zvýšení pH buněčných stěn. Molekulární mechanismy odpovědi na auxin nebyly objasněny. V rámci tohoto projektu postavíme mikroskop uzpůsobený ke sledování rostoucích kořenů a vybavený mikrofluidickou platformou k analýze rychlých fyziologických reakcí. Budeme mapovat rozložení růstu a hodnot pH v rostoucích kořenech Arabidopsis thaliana a jejich odpověď na auxin. Dále budeme zkoumat roli importéru auxinu AUX1 v alkalinizaci povrchu kořene a jeho regulaci v auxinových mutantech. Pomocí námi vyvinutých metod budeme analyzovat mutanty v clusteru genů koexprimovaných s PIN2, protože tento cluster obsahuje proteiny, které se účastní fyziologické odpovědi na auxin a jsou důležité pro regulaci růstu kořene. Navrhovaný projekt přispěje k poznání procesů, jimiž rostlinné buňky regulují rovnováhu mezi buněčnou stěnou a turgorem, což je jedna z nejzajímavějších charakteristik rostlinného způsobu života.;Univerzita Karlova / Přírodovědecká fakulta;CZ;3186644;;Matyáš;Fendrych;Viktor;Žárský;9081186;0000-0002-5301-0339;G-7352-2014;;;;;;;
Elektronické procesy v pevných látkách je možné řídit na sub-femtosekundových (<10-15 s) časových škálách pomocí elektromagnetického pole světla ve formě ultrakrátkých pulzů obsahujících pouze několik optických cyklů. Tento projekt je zaměřen na výzkum ultrarychlých nelineárně optických interakcí v polovodičích (ZnO, diamant, křemík), jejich nanostrukturách a rozhraní polovodič-kov. Hlavním cílem především experimentálně zaměřeného projektu je studium excitace nosičů pomocí kvantového tunelování v důsledku silného optického pole a řízení dynamiky elektronů krátkými laserovými pulzy. Ultrarychlá dynamika excitovaných nosičů a kmitů mříže ve zkoumaných materiálech bude měřena s časovým rozlišením <10 fs pomocí metod časově-rozlišené laserové spektroskopie. Nelineární optická odezva bude optimalizována použitím tzv. efektu zesílení pole v nanostrukturách. Generace a attosekundová kontrola optickým polem-buzených elektrických proudů bude studována pomocí ultrakrátkých laserových pulzů a syntetizovaných optických polí.;Univerzita Karlova / Matematicko-fyzikální fakulta;CZ;4472713;RNDr.;Martin;Kozák;František;Trojánek;7720440;0000-0003-2174-6402;F-1126-2017;6602754755;;;;;;
Projekt se zaměřuje na přípravu a studium nanodiamantů na extrémní škále několika nm, kde se v diamantu očekávají zatím neprozkoumané kvantové jevy. Použijeme dva typy nanodiamantů s průměrnou velikostí 5 nm nebo vyšší, které se liší způsobem výroby a připravíme je se střední velikostí pod 2 nm, s kyslíkovou a vodíkovou povrchovou terminací. Využijeme metodu řízeného zmenšování nanodiamantů pomocí žíhání na vzduchu v kombinaci s ultracentrifugací, což povede k sub-2 nm nanodiamantům s kyslíkovou terminací. Vodíkové terminace bude dosaženo následným žíháním v plynném vodíku. Povrchová chemie a struktura připravených nanodiamantů v závislosti na velikosti a původu bude studována pomocí spektroskopických technik. Pro přesné měření jejich velikostí a elektronických vlastností pomocí mikroskopie atomárních sil a dalších pokročilých technik mikroskopie skenující sondou jako například Kelvinovská mikroskopie či skenovací tunelovací mikroskopie budou sub-2 nm nanodiamanty nanášeny na různé substráty ve formě jednotlivých nanočástic, či ve formě hustých vrstev různými depozičními technikami.;Fyzikální ústav AV ČR, v. v. i.;CZ;8891869;Ing.;Štěpán;Stehlík;Tomáš;Wágner;1580388;0000-0001-6445-5395;;;;;;;;
Autoimunitní zadní uveitida je CD4+ T buňkami vyvolané zánětlivé onemocnění cévnatky a sítnice, které vede k oslepnutí. Protože porušení hemato-retinální bariéry (HRB) je významným časným faktorem pro rozvoj onemocnění, cílem projektu je přispět k pochopení mechanizmů, které regulují tento patologický proces a navrhnout nové preventivní a léčebné strategie, které by zabránily postižení sítnice. Tento projekt bude testovat novou hypotézu, že lokální nervová aktivita sítnice indukuje vznik prozánětlivého fenotypu endotelových buněk HRB s následným porušením HRB a infiltrací imunitních buněk do sítnice. Vzhledem k tomu, že světelná intenzita určuje charakter nervových odpovědí v sítnici, očekáváme, že fenotyp endotelových buněk, permeabilita HRB a projevy experimentální autoimunitní uveoretinitidy (EAU) se budou lišit v závislosti na světelné intenzitě. Další plánované analýzy s využitím farmakologických a genetických intervencí naznačí mechanizmus působení imunomodulačních neurotransmiterů sítnice v indukci změn HRB v závislosti na světelné intenzitě.;Univerzita Karlova / 3. lékařská fakulta;CZ;6480543;PharmDr.;Andrea;Štofková;Jana;Jurčovičová;6283101;;;;;;;;;
V rámci projektu budou navrženy a testovány (semi)analytické modely (založené na konceptu více-parametrové lomové mechaniky) pro popis šíření trhliny a odhad rozsahu lomové procesní zóny v kvazikřehkém tělese zatěžovaném v kombinovaném módu namáhání, na což v dosavadním výzkumu nebyla soustředěna patřičná pozornost. Výsledky získané pomocí navržených přístupů budou porovnány s experimentálními měřeními (získanými např. za pomoci akustické emise), což by mělo ověřit platnost a použitelnost prezentované metodiky. Za tímto účelem budou vyrobena zkušební tělesa z kvazikřehkých kompozitů na bázi alkalicky aktivované matrice a sledována bude především dráha trhliny. Testovaný materiál bude zvolen jako inovační alternativa ke klasickým materiálům na bázi Portlandského cementu. V rámci projektu budou podrobně studovány jeho lomově-mechanické vlastnosti včetně experimentů založených na cyklickém zatěžování. Získané výsledky a závěry mohou přinést nové poznatky využitelné v mnoha oblastech inženýrské lomové mechaniky, stejně jako materiálových věd.;Vysoké učení technické v Brně / Fakulta stavební;CZ;2646919;Ing.;Hana;Šimonová;ZBYNĚK;KERŠNER;1315196;;;;;;;;;
Pohlavní rozmnožování závisí na až téměř epické pouti spermie skrz složité podmínky prostředí s cílem nalézt vajíčko během omezené časové periody. U organismů s vnitřním oplozením, jako jsou třeba savci, je tento problém řešen existencí  naváděcích mechanismů, díky kterým jsou spermie schopny sledovat mechanicko-chemické klíčové faktory, které je navedou k vajíčku. Je zajímavé, že podobná hypotéza nebyla nikdy jednoznačně prokázána u organismů s vnějším oplozením, jako jsou sladkovodní druhy ryb. I přes skutečnost, že tyto druhy plýtvají neskutečně velkým množstvím spermií, nutně se musí pro nalezení jikry adaptovat prostředí volné vody.   Tento projekt si klade za cíl intenzivně studovat u sladkovodních druhů ryb naváděcí mechanismus spermií k jikře během reprodukce v přirozeném vodním prostředí u druhů ryb s odlišnými reprodukčními strategiemi. U spermií sladkovodních druhů ryb využijeme kombinace detailního experimentálního pozorování a matematického modelování, což poskytne velké množství robustních dat spolu s poprvé na světě demonstrovaným naváděcím mechanismem spermií.;Jihočeská univerzita v Českých Budějovicích / Fakulta rybářství a ochrany vod;CZ;4868316;M.Sc.;Sergii;Boryshpolets;;;;;;;;;;;;
Srážky těžkých iontů při ultra-relativistických energiích mohou vést k produkci horkého a hustého plazmatu, v kterém relevantními stupni volnosti nejsou hadrony, ale dekonfinované kvarky a gluony. Tvrdé procesy, ke kterým může docházet v těchto srážkách, umožňují studovat kolektivní, poruchové i neporuchové vlastnosti silné interakce. Tento projekt navrhuje fenomenologické studium a modelovaní tvrdých procesů ve srážkách těžkých iontů. Tvrdé procesy zahrnují jak jety, tak produkci charmonií. Modelování těchto procesů by mělo vést k lepšímu porozumění partonových energetických ztrát, ke kterým dochází během propagace částic skrz horkou a hustou hmotu. Projekt by měl přispět k objasnění toho, jakou roli mají ve zhášení jetů a produkci charmonií: druh a hmotnost partonů, barva párů partonů, délka uražené dráhy v médiu a fluktuace. Jednou z možností, jak dosáhnout těchto cílů, je významně rozšířit existující úspěšný model, který byl vytvořen navrhovatelem tohoto projektu.;Univerzita Karlova / Matematicko-fyzikální fakulta;CZ;4427920;Mgr.;Martin;Spousta;Jiří;Dolejší;5500095;0000-0001-5821-7067;P-1509-2017;55065987700;;;;;;
Ramseyova teorie se v současnosti rozvíjí jako obor využívající a obohacující výzkum nejenom kombinatoriky, ale i teorie modelů, topologické dynamiky, teorie kategorií, problémů omezené splnitelnosti a nekonečné kombinatoriky.  Tyto nové souvislosti jsou předmětem dlouhodobého výzkumu na MFF do něhož jsou členové řešitelského týmu aktivně zapojeni. Cíle projektu jsou tudíž realistické. Spolupráce členů umožní intenzivní výzkum v nových oblastech.;Univerzita Karlova / Matematicko-fyzikální fakulta;CZ;8072639;Mgr.;Jan;Hubička;Jaroslav;Nešetřil;1111116;0000-0002-5133-5586;B-1470-2008;35581966900;;;;;;
Cílem projektu je získat komplexní data o roli enantioselektivity v chování a efektech široce používaných chirálních konazolových fungicidů (CKF) a doplnit poznatky o dopadu enantioselektivity na životní prostředí obecně. Výstupy projektu jsou užitečné pro regulační orgány při vytváření lepších regulačních opatření pro chirální pesticidy v budoucnu i pro agrochemický průmysl v budoucím směrování oblasti výzkumu a vývoje chirálních produktů. Specifické cíle zahrnují 1) vytvoření metody pro analýzu CKF, 2) identifikace enantioselektivity v abiotických procesech (sorpce) a jejich příčiny, 3) identifikace enantioselektivity v biologické degradaci CKF a faktorů zodpovědné za směr a příčiny preferenční degradace jednoho z enantiomerů, 4) charakterizace enantioselektivity v toxicitě a biologickém přijmu, 5) predikce významnosti enantioselektivity v procesech životního prostředí spárováním dat ze sorpčních, akumulačních a toxikologických experimentů.;Masarykova univerzita / Přírodovědecká fakulta;CZ;3529347;Bc. MSc.;Lucie;Bielská;Jakub;Hofman;1204424;;;;;;;;;
Projekt je zaměřen na výzkum mokré depozice atmosférického aerosolu horizontálními hydrometeory s využitím experimentálních dat naměřených během čtyř kampaní na stanici Milešovka, kde se horizontální hydrometeory vyskytují po většinu roku (225 z 365 dní). Data budou sestávat z početních velikostních distribucí aerosolu o velikostech od 10 nm do 20 µm, distribucí hydrometeorů o velikostech od 3 do 50 µm, a velikostí a koncentrací kapek větších než 0,16 mm před, během a po působení horizontálních hydrometeorů. Nejprve budou popsány vlastnosti aerosolu na stanici bez vlivu hydrometeorů, následovat bude popis aerosolu za působení hydrometeorů. Díky tomu bude možné popsat vliv horizontálních hydrometeorů na aerosol v závislosti na početní velikostní distribuci aerosolu a jeho původu a namodelovaných zdrojích, a v závislosti na vlastnostech hydrometeorů.;Ústav chemických procesů AV ČR, v. v. i.;CZ;9032193;RNDr.;Naděžda;Zíková;Vladimír;Ždímal;1927272;0000-0002-8167-1804;H-3434-2014;6603563152;;;;;;
"Trávicí trakt drůbeže obsahuje komplexní mikrobiální ekosystém, který zahrnuje jak symbiotické mikroorganismy, komenzální bakterie, tak i oportunistické patogeny. Bakterie střevní mikroflóry často nesou geny kódující rezistenci k antibiotikům. Většina genů rezistence se vyskytuje u striktně anaerobních komenzálních bakterií, mezi nimiž mohou být úspěšně předávány horizontálním přenosem.
Při řešení tohoto projektu budeme využívat klasické techniky anaerobní kultivace a zároveň nové sekvenační metody, pomocí kterých určíme složení a četnost genů rezistence („rezistom“) kódovaných mikroorganismy trávicího traktu. Tento projekt má za cíl určit vývoj a evoluci genů kódujících rezistenci k antibiotikům a popsat pravděpodobný směr jejich přenosu.";Výzkumný ústav veterinárního lékařství, v.v.i.;CZ;1703552;Mgr.;Helena;Juřicová;;;;;;;;;;;;
Rozložení biodiverzity není rovnoměrné a pochopení faktorů zodpovědných za tento stav má zásadní  evolučně-biologický význam. Abychom porozuměli, jak byla současná biodiverzita formována, je třeba pochopit, k jakým změnám speciace a extinkce docházelo a) v prostoru, tzn. které oblasti produkovaly více druhů a b) v čase, jaká časová období a jaké skupiny přispěly významně k současnému druhovému složení. Oblasti s extrémními podmínkami jako např. hyperaridní pouště patří v tomto ohlednu k nejméně studovaným. V tomto projektu se zaměříme na studium mechanismů diverzifikační dynamiky arabských šupinatých plazů. Plazi tvoří dominantní složku pouštní fauny a představují tudíž vhodný model ke studiu procesů zodpovědných za generování a udržování diverzity v těchto extrémních podmínkách. Za účelem zodpovězení těchto otázek využijeme analýzy fylogenetických aspektů diverzity v kombinaci se studiem změn rychlosti speciace a extinkce v čase. Následně identifikujeme faktory, jež byly klíčové pro změny diverzifikační dynamiky a tím formovaly současné rozložení arabských plazů.;Univerzita Karlova / Přírodovědecká fakulta;CZ;8003750;Ing. et Mgr.;Jiří;Šmíd;Jiří;Moravec;7794770;;;;;;;;;
I přes plošné očkování proti černému kašli, v posledních letech narůstá výskyt tohoto onemocnění v těch nejvyspělejších zemích. Proto je nutné získat nové porozumění faktorům virulence bakterie Bordetella pertussis, působící toto onemocnění. Během infekce indukuje sekreční aparát typu III stav lokální imunosuprese a tím umožnuje bakterii kolonizovat řasinkový epitel dýchacích cest. Proteinový efektor BteA je jediný dosud známý efektor sekrečního aparátu typu III. V eukaryotické buňce je BteA efektor lokalizován do lipidických raftů cytoplazmatické membrány a vykazuje cytotoxickou aktivitu v širokém spektru buněk. Mechanismus cytotoxické aktivity, způsob membránové lokalizace BteA a cílové molekuly BteA v eukaryotické buňce nejsou známy. V navrhovaném projektu identifikujeme molekulární mechanismus působení efektoru BteA za použití komplementárních přístupů genetiky, biochemie, buněčné a molekulární biologie a hmotové spektroskopie. Získané výsledky budou zásadní pro porozumění interakce bakterie B. pertussis s hostitelskou buňkou.;Mikrobiologický ústav AV ČR, v. v. i.;CZ;2889528;RNDr.;Jana;Kamanová;Peter;Šebo;1076329;0000-0002-9755-7715;F-7423-2011;;;;;;;
Kovalentní mechanochemie se zabývá působením mechanických sil na molekuly. Působením síly je molekule dodávána energie, která může být využita například k reakci. Přestože byla popsána řada mechanochemicky aktivovaných reací, žádná z nich nebyla použitelná synteticky. Cílem projektu je připravit podmínky pro využití mechanochemie tím, že bude změřena velikost působících sil přímo na úrovni molekul za využití mechanochemického indikátoru. Navrženy jsou mechanochromické systémy, které na působení síly reagují změnou barvy, či fluorescence. Této vlastnosti bude využito pro měření působících sil přimo in situ. Experimentálně nejdůležitějším způsobem generování mechanické síly je působení ultrazvuku. Výsledkem bude model předpovídající velikost působících sil a jejich distribuci v závislosti na podmínkach ultrazvukového experimetu (délka polymeru, koncentrace, ultrazvukový výkon, frekvence, teplota, rozpouštědlo).;Vysoká škola chemicko-technologická v Praze / Fakulta chemické technologie;CZ;4976544;Ing.;Martin;Krupička;;;;;;;;;;;;
Projekt se bude zabývat monokrystaly podvojných halogenidů alkalického a čtyřmocného kovu na bázi halogenidu cesno-hafničitého (Cs2HfX6, X = Cl, Br, I), nedopovaného a dopovaného ionty Tl+, In+, nebo Te4+, a jejich charakterizací širokým portfoliem experimentálních metod. Krystaly Cs2HfCl6 jsou intenzivně studovány s cílem připravit vysoce efektivní scintilátory pro detekci radiačního záření. Budeme se věnovat rafinaci výchozích surovin, navrhneme vhodný postup syntézy Cs2HfCl6 a jeho čištění, a připravíme jeho monokrystaly Bridgmanovou metodou. Zavedeme unikátní technologii pro růst krystalů hygroskopických halogenidových materiálů z taveniny modifikovanou metodou „micro-pulling-down“ dovezenou z Japonska (v Evropě dosud neinstalována) a aplikujeme ji na růst Cs2HfX6 materiálů včetně zkoušky konceptu „band gap engineering“. Budeme studovat optické, luminiscenční a scintilační vlastnosti připravených krystalů včetně jejich defektů a degradujících elementů, s cílem vysvětlit a optimalizovat luminiscenční a scintilační mechanizmy probíhající v matrici Cs2HfX6.;Fyzikální ústav AV ČR, v. v. i.;CZ;6696279;Ing.;Robert;Král;;;;;;;;;;;;
"U obratlovců žijících v asociaci s člověkem dochází k řadě fenotypových změn v důsledku fenotypové plasticity, cílené selekce, relaxované selekce a neutrálních genetických procesů. Přesto že se výzkumu těchto změn bylo již věnovalo značné úsilí, řada důležitých aspektů je málo prozkoumána. Jedním z nich jsou změny ve složení mikrobioty trávícího traktu hostitele (MT). Vzhledem k značnému vlivu na řadu fenotypových znaků (FZ) hostitele je MT považováno ze nedílnou součást jeho fenotypu. Současně se ukazuje, že úzká asociace hostitele s člověkem má výrazný efekt na jeho MT. Proto lze předpokládat, že takto indukované změny GM budou ovlivňovat FZ hostitele. Avšak doposud nebyl proveden experimentální výzkum, který by tuto hypotézy testoval.
Cílem tohoto projektu je porozumět změnám MT a s nimi souvisejícími FZ mezi volně žijící a laboratorní  myší domácí. Znalost této variability je důležitá v kontextu experimentálního výzkumu na laboratorních organismech včetně myši domácí, jelikož může mít dalekosáhlé důsledky na interpretaci výsledků a přispívat k jejich omezené reprodukovatelnosti.";Ústav biologie obratlovců AV ČR, v. v. i.;CZ;6781527;Mgr.;Jakub;Kreisinger;Tomáš;Albrecht;1668722;0000-0002-9213-0034;A-1130-2011;7103045226;;;;;;
Spolu s nutností ochrany životního prostředí byl v 90. letech vytvořen koncept zelené chemie, jehož úkolem je předcházet vzniku nebezpečného odpadu. Největším zdrojem odpadu spojeného s chemickou výrobou jsou rozpouštědla. Navíc se často používají zdraví škodlivá rozpouštědla, která podle zaváděné legislativy budou muset být nahrazena zelenými alternativami. Syntéza na pevné fázi je metoda ve vývoji nových léčiv, která doposud odolávala principům zelené chemie. V současnosti se používá pro výrobu schválených léčiv na bázi peptidů, zahrnuje použití nebezpečných látek jako je DMF, DCM, TFA. Cílem předloženého projektu je vyvinutí metodologie pro syntézu na pevné fázi šetrné k životnímu prostředí. Kompatibilita zvolených zelených rozpouštědel bude testována na syntéze peptidů prostřednictvím syntézy peptidu náročné sekvence a dále komerčních peptidových léčiv. Zelená syntéza peptidomimetik bude změřena na inkorporaci heterocyklů do peptidového řetězce s použitím iminiové chemie. Dále budou vyvíjeny zelené alternativy pro štěpení látek z pryskyřice a možnosti recyklace pryskyřice.;Univerzita Palackého v Olomouci / Přírodovědecká fakulta;CZ;3227413;Mgr.;Eva;Schütznerová;Petr;Cankař;6642152;0000-0002-7434-6069;;;;;;;;
V rámci tohoto projektu bychom se rádi zabývali vývojem masivně paralelní implementace kvantově chemické metody renormalizační grupy matice hustoty (QC-DMRG), což je velmi účinná multireferenční metoda, jejíž vysoce paralelní implementace však ještě nebyla vyvinuta. Dále bychom se rádi věnovali vývoji více flexibilní metody stromových sítí (QC-TTNS), která je schopná správně popsat komplexní elektronovou strukturu silně korelovaných systémů efektivním zohledněním entanglementu molekuly. Věříme, že vyvinuté metody otevřou možnosti k řešení složitých problémů v kvantové chemii, kde silná elektronová korelace hraje důležitou roli, jako jsou například bio-anorganické systémy s několika atomy přechodných kovů.;Ústav fyzikální chemie J. Heyrovského AV ČR, v. v. i.;CZ;4140311;RNDr.;Libor;Veis;Jiří;Pittner;6643604;0000-0003-0397-8410;F-5128-2014;;;;;;;
"Hydrogelové mikročástice (mikrogely) jsou základními materiály pro bioaplikace, zahrnující buněčnou terapii, systémy uvolňování léčiv či tkáňové inženýrství. Velikost, tvar a kompozice částie mikrogelu jsou klíčovými parametry určujícími jeho funkčnost v živém systému. Syntetická metoda poskytující kontrolu nad těmito parametry a produkující ve velkých množstvích mikrogely libovolných tvarů složené z vysoce biokompatibilních materiálů není v součastné době k dispozici a je nezbytně nutná pro součastné bioaplikace.
V tomto projektu navrhujeme vyvinout obecnou metodu vysoce výtěžné litografické kontinuální syntézy pro přípravu mikrogelů libovolných tvarů, složených z chemicky nemodifikovaných biopolymerů jako je chitosan alginát nebo fibrin
Připravené mikrogely budou použity jako příští generace systémů postupného uvolňování, kde kontrola designu mikrogelu vede I k přesné kontrole nad uvolňováním léčiva v poždovaném místě.
Budou vivinuty metody enkapsulace živých buněk do mikrogelů aby umožnily studium mezibuněčné komunikace.";Vysoká škola chemicko-technologická v Praze / Fakulta chemicko-inženýrská;CZ;2449080;RNDr.;Ivan;Řehoř;Ivan;Lukeš;3062228;0000-0002-3294-5813;K-2205-2015;7003825764;;;;;;
Jak rostliny rozdělují omezené zdroje uhlíku mezi různé biologické funkce je důležitá otázka ekofyziologie rostlin, která má i zásadní praktický význam v zemědělství a lesnictví. U stromů jsou procesy asimilace a alokace uhlíku úzce spjaty se strukturou a funkcí dřeva, přičemž tyto závislosti nejsou plně pochopeny. Navrhovaný projekt se proto zaměřuje na zhodnocení vztahu mezi alokací uhlíku do radiálního růst kmene a do produkce plodů (R-P trade-off) a analyzuje, jak těsnost tohoto vztahu závisí na hydraulických vlastnostech, zásobní funkci a konstrukčních nárocích xylému. Naše studie budou využívat 41 variant roubovaných jabloní a hrušní, které se vzájemně liší bujností radiálního růstu a náchylností ke střídavé plodnosti. R-P trade-off  budeme analyzovat ve dvou časových rámcích za použití více než 15 let dlouhých datových řad a experimentu manipulujícím „source-sink“ rovnováhu. Výsledky projektu rozšíří základní znalost alokace uhlíku a fungování xylému u dřevin a budou též přínosné pro šlechtitelství a management ovocných stromů.;Univerzita Hradec Králové / Přírodovědecká fakulta;CZ;1622377;RNDr.;Lenka;Plavcová;;;;;;;;;;;;
Imunita má významnou úlohu v různých stádiích vývoje nádorových onemocnění a jejich odpovědi na léčbu. Interferony jsou imunoregulační cytokiny, které regulují nádorový růst přímým působením na nádorové buňky nebo aktivací imunitní odpovědi. Interferonem indukované transmembránové proteiny (IFITM) mají důležitou funkci v obraně proti virové infekci, ale o jejich úloze v nádorové tkáni toho není příliš známo. Cílem tohoto projektu je objasnit úlohu IFITM proteinů při vzniku a progresi nádorových onemocnění. Z předběžných výsledků vyplývá, že se mohou podílet na regulaci chemosenzitivity, metastazování a interakcí nádorových buněk s nádorovým mikroprostředím. Prvním cílem tohoto projektu je identifikace a lokalizace IFITM proteinů v nádorových buňkách s využitím nově vyvinutých protilátek. Druhým cílem je objasnění jejich úlohy při metastazování, buněčné adhezi, migraci a invazi. Třetím cílem je zhodnocení významu IFITM proteinů jako prediktivních markerů pro látky poškozující DNA. Čtvrtým cílem je definovat úlohu těchto proteinů při interakcích nádorových buněk s imunitními buňkami.;Masarykův onkologický ústav;CZ;5361850;Mgr.;Marta;Nekulová;Bořivoj;Vojtěšek;9637419;;;;;;;;;
Dnes již poměrně dobře víme, že predátoři jsou schopni limitovat společenstva býložravého hmyzu a tím redukovat býložravý okus rostlin. Nicméně, málo se ví o tom, kteří z predátorů jsou pro společenstva hmyzu limitující, jaký dotad má přítomnost těchto predátorů na mezopredátory a zda jsou různí predátoři stále stejně limitujícím faktorem v různých typech lesa. V předkládaném projektu proto navrhujeme studovat dopad vyloučení predátorů na strukturu společenstev členovců a jejich následný vliv na rostliny. Experimentálně vyloučíme ptáky, netopýry a mravence (jednotlivě a v různých kombinacích) z lesního společenstva na šesti studijních plochách podél gradientu zeměpisné šířky - v Austrálii (2x), Papui-Nové Guineji, Malajsii, Číně a Japonsku. Na všech studijních plochách budeme vliv vyloučení predátorů na členovce a na býložravý okus studovat jak v lesním podrostu, tak v korunách stromů. Budeme se také zabývat druhovou bohatostí a četností pokusně vylučovaných predátorů a jejich působení na parazitoidy hmyzu a na různé mezopredátory.;Biologické centrum AV ČR, v. v. i.;CZ;7740492;Mgr.;Kateřina;Sam;;;;;;;;;;;;
V důsledku měnících se podmínek vnějšího prostředí byly rostliny nuceny osvojit si řadu adaptačních mechanismů. Klíčovou roli v tomto procesu sehrávají fytohormony, které regulují růstu a vývoj rostlin. Vzhledem k vysoké aktivitě fytohormonů jsou jejich signální dráhy přísně regulovány a to jak v pozitivním, tak v negativním smyslu. V rámci tohoto projektu představujeme nový regulační mechanismus signální dráhy fytohormonu cytokininu. Naším cílem je prokázat, že cytokininový receptor AHK4/CRE1 z Arabidopsis thaliana funguje jako tzv. falešný “decoy“ receptor. Zjistili jsme, že cytokininy ovlivňují alternativní sestřih vedoucí k zachování některých intronů v transkriptu CRE1 receptoru. Přítomností intronu vzniká předčasný stop kodon, a následně receptorový fragment, tzv. falešný “decoy“ receptor. Naše dosavadní poznatky potvrzují, že tyto falešné receptory si zachovávají afinitu k cytokininu, ale nejsou schopny dále přenášet signál. Předpokládáme, že v rostlinné buňce “decoy“ receptory soutěží s nativním receptorem o cytokininový ligand a fungují tak jako negativní regulátory.;Univerzita Palackého v Olomouci / Přírodovědecká fakulta;CZ;9373586;Mgr.;David;Zalabák;Jitka;Frébortová;5609763;0000-0002-2909-9337;H-2435-2014;;;;;;;
Adaptorový protein MyD88 a kinázy IRAK organizují buněčnou signalizaci receptorů vrozené imunity. Patologické mutace MyD88 napodobují stimulaci receptorů, a tím způsobují přeměnu B buněk na agresivní lymfomy. Nicméně složení abnormálních signalizačních komplexů MyD88 a související molekulární procesy zůstávají nevyjasněné. Na základě našich nepublikovaných výsledků vyslovuji hypotézy, že [1] abnormální signalizace MyD88 zcela závisí na ubikvitinaci, [2] pro produktivní signalizaci proteinu MyD88 je nezbytná ubikvitinace nikoliv kinázová aktivita IRAK1, [3] interakce IRAKů s E3 ubikvitin ligázami (E3s) a jejich úlohu v onkogenní signalizaci MyD88 lze narušit malými molekulárními inhibitory. Za použití proteomických, genetických a funkčních postupů budeme zkoumat tvorbu a složení proteinových komplexů MyD88 a určíme jejich závislost na E3 ligázách a deubikvitinázách a jejich souhře. Chceme identifikovat nové cíle pro vývoj účinných a specifických modulátorů pro kombinovanou i samostatnou terapii lymfomů a dalších poruch způsobených MyD88.;Fakultní nemocnice Ostrava;CZ;5715733;RNDr.;Matouš;Hrdinka;Pavel;Martásek;4688678;0000-0001-6165-4444;G-6622-2017;7006876042;;;;;;
Ve výzkumu symbiózy se v současné době ukázal jako velmi přínosný koncept mikrobiomu. Předkládaný projekt aplikuje tento koncept na studium mikrobiálních společenstev Triatom, přenašečů Chagasovy nemoci. Ačkoli se Triatominae živí výhradně krví, postrádají obligátní intracelulární symbionty. Zásadně se tak liší od ostatního striktně hematofágního hmyzu a jako model poskytují zcela nový vhled do ekologických a funkčních principů symbiózy. S využitím pokročilých metod metagenomiky a trankriptomiky se předložený projekt zaměřuje na následující otázky: Jaké je složení mikrobiomu, čím je podmíněno a do jaké míry je stabilní? Jaké jsou hlavní metabolické interakce v systému hostitel-mikrobiom? Jaké faktory umožňují hostiteli regulovat mikrobiální společenstvo, včetně jeho eukaryotní složky? Komplexní design předkládaného projektu dále poskytne teoretické pozadí nutné k pochopení epidemiologie Chagasovy nemoci.;Jihočeská univerzita v Českých Budějovicích / Přírodovědecká fakulta;CZ;3134679;RNDr;Eva;Novakova;Václav;Hypša;9040919;;;;;;;;;
Mitochondrie jsou jedinečné organely tím, že obsahují vlastní genetickou informaci ve formě mitochondriální DNA (mtDNA). Heteroplasmie mtDNA závisející na typu buněk byla popsána jako běžný jev u pacientů s chorobami souvisejícími s mitochondriemi, ale i u zdravých jedinců. Nově bylo také prokázáno, že mitochondrie se pohybují mezi savčími buňkami. Heterogenita a transport mtDNA mají pravděpodobně společné znaky ve zdravých i rakovinných buňkách a doposud o nich víme velice málo, i když představují slibné cíle pro léčbu pacientů. Naše myší kmeny se specifickými mtDNA polymorphismy představují velmi cenné modely pro in vivo a in vitro studie mtDNA přenosu, doprovodných změn v genové expresi a k základnímu popisu distribuce hostitelské i parentální mtDNA v systémovém oběhu během rozvoje rakoviny i uvnitř nádoru během jeho růstu. Používáme multiparametrické profilování (DNA, RNA, protein) na úrovni jednotlivých buněk i v populaci ke zdokumentování souvislostí přenosu mtDNA s profilem genové exprese buněk se zaměřením na respiraci, buněčný cyklus, mezibuněčnou komunikaci a proliferaci.;Biotechnologický ústav AV ČR, v. v. i.;CZ;1970860;mgr.;David;Švec;Mikael;Kubista;3757501;;A-5689-2008;;;;;;;
Modifikace biocharu, produktu pyrolýzy biomasy, může výrazně zlepšit jeho sorpční vlastnosti, což má velký význam pro imobilizaci rizikových kovů a metaloidů. Syntéza biocharu s nulmocným nanoželezem poskytuje unikátní kombinaci výhod obou materiálů, která vede k účinné adsorpci širokého spektra kontaminantů v jejich kationtové i aniontové formě. Nicméně je naprosto nezbytné posoudit chování a stabilitu takového inovativního kompozitu v půdách. Z tohoto důvodu budou studovány komplexní geochemické interakce s půdním roztokem a změny pevné fáze, zejména pokud jde o retenci rizikových prvků. Budou simulovány různé environmentální podmínky za účelem posouzení stabilizačního účinku biocharu modifikovaného nanoželezem v kontaminovaných půdách při různých sezónních změnách. Data získaná z laboratorních adsorpčních, vsádkových, nádobových a kolonových experimentů budou navíc extrapolována na reálné situace v prostředí pomocí uceleného hydrogeochemického modelu a zároveň budou ověřena přímo v terénních podmínkách.;Česká zemědělská univerzita v Praze / Fakulta životního prostředí;CZ;7502303;Mgr.;Martina;Vítková;Vojtěch;Ettler;9364129;0000-0002-0151-0024;B-3014-2013;6602078542;;;;;;
Distribuované multi-agentní plánování (DMAP) se v posledních letech stalo dobře zavedenou výzkumnou oblastí v rámci výzkumu automatizovaného plánování. Přestože je většina literatury na DMAP motivována zachováním soukromé informace plánujících agentů (bez něj do velké míry pozbývá smyl), pouze zlomek výzkumu formálně definuje, popisuje a hlavně dokazuje kolik soukromé znalosti je plánovacími algoritmy opravdu zachováno. V tomto projektu navrhujeme následovat právě tyto práce a vyrovnat existující výzkumný dluh do takové míry, aby bylo možné v DMAP jednoznačně pracovat se soukromou informací. Abychom toho dosáhli, zaměříme se na definici a formalizaci soukromé znalosti, s tím související formulaci DMAP v existujících bezpečných výpočetních modelech jako Blind Turing Machines a Oblivious RAM, identifikujeme teoretické zdroje úniku soukromé informace platné jak obecně (pro model MA-STRIPS) tak konkrétně (zejm. pro algoritmy MAD-A* a MAFS) a vytvoříme nové plánovací algoritmy a pomocí nich plánovač umožňující parametrizovat zachovanou soukromou znalost, efektivitu a úplnost.;České vysoké učení technické v Praze / Fakulta elektrotechnická;CZ;4450140;Ing.;Antonín;Komenda;;;;;;;;;;;;
Projekt se zabývá 3-hydroxychinolin-4(1H)-ony (3-HQs) jako skupinou látek se zajímavými biologickými vlastnostmi. V první části projektu je diskutována protinádorová aktivita 3-HQs. Bylo zjištěno, že vhodně substituované 3-HQs interagují s translačním elongačním faktorem, pravděpodobně však neprochází buněčnou membránou. Na základě počítačového modelování predikce farmakologicky relevantních parametrů a aplikace předešlých výsledků jsou navrženy nové struktury. Druhá část projektu se zabývá konjugáty 3-HQs s lipofilními barvivy, které by umožnily prostup systému do buněk a jeho současné monitorování pomocí fluorescenčních vlastností. V poslední části projektu jsou představeny antimikrobiální látky s dvojím účinkem. V těchto systémech vhodný 3-HQ slouží jako chelátor železa připojený k cefalosporinu. 3-HQ bude po ataku bakteriálními enzymy uvolněn z duálního systému za současné aktivace jeho chelatačních schopností. Projekt bude završen výběrem vhodných kandidátů na in vivo studie.;Univerzita Palackého v Olomouci / Lékařská fakulta;CZ;1596349;Ing.;Kristýna;Bürglová;;;;;;;;;;;;
Aktuální odhady předpokládají, že globálně i malý nárůst sekvestrace uhlíku (C) v půdě může snížit zvyšující se koncentrace atmosférického CO2. Mechanismy formace a chemické složení stabilní, minerálně chráněné půdní organické hmoty (POH) ovšem nejsou dosud plně objasněny, ačkoli porozumění této oblasti je zásadní pro efektivní sekvestraci C v půdě. Nejnovější koncepce navrhují, že sloučeniny mikrobiálního původu, jejichž množství vzrůstá s obsahem snadno rozložitelného substrátu, jsou hlavními prekurzory minerálně chráněné POH. Naproti tomu, studie z posledních let stále poukazují na velké zastoupení tzv. rekalcitrantních sloučenin rostlinného původu v této frakci POH. Předkládaný návrh si klade za cíl objasnit popsané nejasnosti pomocí komplexních terénních a laboratorních pokusů a s využitím fyzikální frakcionace půdy a molekulárních a izotopových metod. Formace a chemické složení POH v různých půdních kompartmentech bude zkoumána za přirozených, manipulovaných nebo plně kontrolovaných podmínek s použitím značeného rostlinného materiálu různé kvality.;Biologické centrum AV ČR, v. v. i.;CZ;3870397;;Gerrit;Angst;;;;;;;;;;;;
Projekt je zaměřen na syntézu a studium fyzikálně chemických a biologických vlastností lineárních, micelárních a hvězdicovitých polymerních teranostik určených na dlouhodobou léčbu a/nebo simultánní diagnostiku zánětlivých onemocnění. Polymerní nosiče nocých protizánětlivých léčiv a diagnostických značek budou navrženy jako univerzální systémy pro pasivní i aktivní směrování do místa zánětu. Protizánětlivá léčiva, tj. glukokortikoidy, induktory apoptózy neutrofilů a prekurzory zánět řešících molekul, budou k polymerním nosičům navázány biodegradovatelnou spojkou umožňující aktivaci léčiva převážně v zánětlivých buňkách. Účinnost systémů bude ověřena jak in vitro na buňkách imunitního systému, tak in vivo na myších modelech zánětlivých onemocnění, např. artritidy. Navržená polymerní teranostika směrovaná do zánětu s řízeným uvolňováním léčiva umožní zkvalitnit léčbu rozličných zánětlivých onemocnění a přispějí k objasnění role pasivního a aktivního směrování do zánětlivého ložiska v jejich léčbě.;Ústav makromolekulární chemie AV ČR, v. v. i.;CZ;7324898;PharmDr.;Eva;Randárová;;;;;;;;;;;;
Navrhovaný projekt je zaměřen na výzkum vertikálně extenzivních procesů transferu magmatu na dlouhé vzdálenosti propojující zdrojové oblasti ve spodní kůře s vulkanismem na zemském povrchu. Naše studium se zaměří na svrchně karbonské pozdně-Variské post-orogenní magmatické komplexy v Českém masívu, vystupující na povrch v různých úrovních kůry. Plánovaný multidisciplinární přístup zahrnuje terénní a strukturní mapování, analýzu anizotropie magnetické susceptibility (AMS), vysoce citlivé radiometrické datování metodou CA–ID–TIMS, a geochemické analýzy hlavních a stopových prvků a radiogenních izotopů Sr, Nd a Pb. Dále bude použito analogové modelování v kombinaci s AMS za účelem simulace slabě pochopených procesů transferu magmatu: diapirismus, helikální tok magmatu a vznik kruhových žil. Na základě těchto terénních a laboratorních studií, plánujeme vyvinout konceptuální model transferu magmatu přes zemskou kůru. Dále se chystáme pátrat po příčinách prostorově-časově-kompozičních trendů zaznamenaných v post-orogenních magmatech v Českém masívu.;Geologický ústav AV ČR, v. v. i.;CZ;7408285;Mgr.;Filip;Tomek;Jiří;Žák;8387699;0000-0001-5803-0008;A-6937-2008;7102967126;;;;;;
Silene latifolia představuje vhodný modelový organismus pro studium determinace pohlaví. Bylo zjištěno, že na determinaci pohlaví se u této rostliny podílejí tři oblasti na chromozomu Y („ gynoecium suppressing factor”, „stamen-promoting factor” a „male fertility factor”). I přesto, že pohlavní chromozomy S. latifolia jsou intenzivně studovány, geny determinující pohlaví nebyly dosud nalezeny. V rámci navrhovaného projektu budeme charakterizovat oblast gynoecium suppression faktoru (GSF) na chromozomu Y. Kombinací genomických a transkriptomických přístupů charakterizujeme geny zahrnuté do této oblasti. Na základě analýzy delečních mutantů a pomocí fluorescenční in situ hybridizace zjistíme jejich lokalizaci na chromozomu Y. Nejlepší kandidáty funkčně charakterizujeme pomocí amiRNA umlčování a CRIPSR/Cas systému. Hlavním výstupem projektu bude charakterizace kandidátních genů, které mohou mít roli v potlačení vývoje samičích orgánů v samčích rostlinách S. latifolia, a tedy jejich strukturní a funkční analýza.;Biofyzikální ústav AV ČR, v. v. i.;CZ;2433087;Ing.;Radim;Čegan;;;;;;;;;;;;
Adaptivní imunita je charakteristická vysokou heterogenitou T-lymfocytů, které tuto odpověd spouští. Tato heterogenita má dva aspekty: fenotypovou heterogenitu, která je způsobena paralelení existencí různých typů lymfocytů, a klonální heterogenitu, která je způsobená existencí T-lymfocytárních klonů s různou specifitou. Protože specificita konkrétních klonů reguluje jejich diferenciaci, fenotypová a klonální heterogenita jsou úzce propojeny. V rámci klidových CD8+ T-lymfocytů existují 3 hlavní typy: naivní, paměťové a virtuálně paměťové lymfocyty. V tomto projektu použijeme námi vyvinuté modely na vytvoření monoklonálních naivních, paměťových, a virtuálně paměťových buněk, abychom objasnili, jak fenotypová a klonální heterogenita T-lymfocytů ovlivňuje adaptivní imunitní odpověď na infekci a na nádor. Dalším cílem je charakterizovat roli autoreaktivity jednotlivých T-lymfocytárních klonů v následných odpovědích při infekci. Dosažené výsledky povedou k lepšímu pochopení fenoménu imunologické paměti a budou mít přesah do klinických oblastí vakcinace a imunoterapie nádorů.;Ústav molekulární genetiky AV ČR, v. v. i.;CZ;9488057;;Ondřej;Štěpánek;Tomáš;Brdička;7171390;;G-6205-2014;;;;;;;
"Projekt se zabývá řešením důležitých otázek v oblasti kombinatoriky, kombinatorické topologie a geometrie, výpočetní topologie a v příbuzných
oblastech. Důraz je kladen na využití pokročilých nástrojů při řešení těchto otázek jako jsou například strukturální výsledky v teorii grafů, pokročilá geometrická Ramseyova teorie, teorie obstrukcí, homologické minory, vlastnosti singulárních 3-variet.

Konkrétně se plánujeme zabývat následujícími hlavními tématy:
(i) Vlastnosti balancovaných prezentací grup, zejména problém triviality.
(ii) Kombinatorické aspekty vnořitelnosti (grafů, simpliciálních komplexů).
(iii) Vlastnosti grafů se zakázanými podstrukturami (minory, indukované podgrafy), jak po kombinatorické stránce tak s ohledem na třídy grafů definované nějakou topologickou podmínkou.
(iv) Další témata souvisejícími s vlastnostmi přímek, křivek, ploch a 3-variet.";Univerzita Karlova / Matematicko-fyzikální fakulta;CZ;5278880;doc. RNDr.;Martin;Tancer;Jiří;Matoušek;9461728;;;;;;;;;
Nízká těkavost iontových kapalin způsobuje extrémní náročnost a špatnou reprodukovatelnost přímého experimentálního stanovení rovnováhy kapalina-pára. Předkládaný projekt cílí na vývoj metodologie pro zkoumání rovnováhy kapalina-pára iontových kapalin, kombinující a adaptující výpočetní i experimentální přístupy, dobře zavedené pro jiné skupiny látek a spolehlivě poskytující další relevantní termodynamické vlastnosti. Sublimační entalpie je predikovatelná ab initio s použitím fragmentačních nebo periodických kvantově-chemických výpočtů kohezní energie, fononů a termálních vlastností krystalu a z prvních principů spočtených vlastností parní fáze. Protože molekulárně-dynamické simulace kapalin závisí na kvalitě silových polí, prováděna jsou kalorimetrická stanovení entalpií tání a tepelných kapacit kapalné fáze. Kombinace uvedených přístupů k získání dat o rovnováze kapalina-pára umožní využít silné stránky jednotlivých přístupů a porozumět vypařování nových významných sloučenin na molekulární úrovni.;Vysoká škola chemicko-technologická v Praze / Fakulta chemicko-inženýrská;CZ;5475333;Ing.;Ctirad;Červinka;;;;;;;;;;;;
Živé buňky neustále přijímají a reagují na fyzikální a biochemické signály, které mohou vyvolat v buňkách sílu, kterou působí na povrch. Tato síla generovaná buňkami přispívá k regulaci mnoha fyziologických a patologických procesů. Zde navrhujeme technologický přístup k měření buněčné síly výrobou membrány parylénových nanotyček o průměru pod 1 μm a výšce mezi 2 μm až 10 μm. Nanotyčky budou pokryty vrstvou  SiO2. Chemické vlastnosti SiO2 budou jednoduše modulovány silanizačním procesem a plazmovým zpracováním. To nám umožní navázat prostřednictvím kovalentního zesíťování jakékoliv polymery včetně proteinů na povrch tyček nebo udržet povrch inertní pro proteiny nebo buňky. Výrobní proces nám také umožní vytvořit in situ buněčnou kultivační komůrku z okolního nevyleptaného křemíku. To značně zjednoduší manipulaci a celkové experimentální postupy s buňkami. Měření síly bude ukázáno na příkladu rakovinných a srdečních buněk.;Vysoké učení technické v Brně / Středoevropský technologický institut;CZ;6171419;Mgr.;Zdenka;Fohlerová;Petr;Skládal;6669719;0000-0002-3868-5725;E-4308-2012;;;;;;;
"Kardiovaskulární onemocnění (KVO) jsou hlavní příčinou úmrtí celosvětově. Epidemiologické i experimentální studie ukazují jasné propojení nepříznivých perinatálních podmínek, jako je hypoxie a nedostatek živin, se zvýšeným rizikem KVO v pozdějších letech života. Mechanismy nicméně zůstávají nevyjasněné. Aktuálně patří k nejvíce přijímaným procesům zodpovědným za tyto efekty epigenetické mechanismy. V řízení těchto procesů se může významně uplatňovat klíčový enzym
nově objeveného epigenetického mechanismu, RNA-demetyláza FTO, jejíž rizikové varianty souvisejí s výskytem metabolických a kardiovaskulárních onemocnění a jejíž působení se podle nejnovějších poznatků uplatňuje během raných fází života, kdy dochází k prvotnímu nastavení energetické homeostázy. Proto je nutné studovat vztah mezi aktivitou demetylázy FTO, časným programováním srdečního energetického metabolismu a funkce a rozvojem KVO. Cílem projektu je studovat úlohu RNA-demetylázy FTO v programování srdeční funkce a energetického metabolismu za normálních a nepříznivých perinatálních podmínek pomocí FTO inhibitoru.";Fyziologický ústav AV ČR, v. v. i.;CZ;8140650;RNDr.;Markéta;Hlaváčková;František;Novák;1697277;0000-0001-5582-3977;F-4268-2017;;František;Kolář;9825444;0000-0002-8723-1826;A-7852-2012;7005665978
"Geometrická teorie grup, operátorové algebry a deskriptivní teorie množin se v poslední době stávají stále více provázané. Mnohých nedávných přelomových výsledků z operátorových algeber bylo dosaženo použitím metod z geometrické teorie grup a deskriptivní teorie množin. Cílem projektu je dále těžit z této provázanosti.

Projekt se skládá z pěti ambiciózních a slibných cílů. Budeme zkoumat souvislosti mezi geometrickými vlastnostmi grup a kvasi-diagonalitou jejich stop, včetně pokusu o přímý důkaz Rosenbergovy hypotézy. Zaměříme se na vliv amenability na existenci deskriptivně množinově-teoretických dichotomií v C*-dynamice. Budeme zkoumat globální vlastnosti polských prostorů akcí a representací spočetných grup. Definujeme operátorové algebry polských grup a jejich akcí. A nakonec budeme zkoumat vlastnosti neseparabilních C*-algeber, což se neobejde bez teorie množin.";Matematický ústav AV ČR, v. v. i.;CZ;1846906;Mgr.;Michal;Doucha;Jindřich;Zapletal;5918634;;D-5443-2014;56018747700;;;;;;
Podávání Fibroblast growth factor 21 (FGF21) u hlodavců snižuje tělesnou hmotnost a zvyšuje citlivost k inzulínu. Mechanizmus jeho působení však není zcela objasněn. Je známo, že FGF21 ovlivňuje metabolizmus tukové tkáně, a to zejména lipolýzu. V pokusech na hlodavcích vedlo podávání FGF21 ke zvýšení energetického výdeje. Dosavadní experimenty však nedokázaly objasnit, zda FGF21 přímo zvyšuje bazální energetický výdej nezávisle na okolní teplotě  (termogenní efekt) nebo pouze ovlivňuje proces regulace tělesné teploty (pyretický efekt), což je otázka zásadního významu pro interpretaci výsledků v kontextu humánní medicíny. Předkládaný projekt využije řadu unikátních metod včetně i) nepřímé kalorimetrie s možností variabilního nastavení  teploty prostředí během měření, a ii) měření metabolického obratu pomocí 2H značení, které umožní detailní charakterizaci vlivu FGF21 na energetický výdej a na metabolizmus hnědé a zejména bílé tukové tkáně. Očekávané výsledky objasní roli tukové tkáně při antiobezogenním a antidiabetickém působení FGF21.;Fyziologický ústav AV ČR, v. v. i.;CZ;6698093;RNDr.;Petr;Zouhar;Pavel;Flachs;6279163;;A-5341-2012;;;;;;;
Astrofyzikální černé díry existují v široké škále hmotností, od několika až po desítky miliard hmot Sluncí. Navrhujeme projekt, který by sjednotil černé díry různých hmotností díky detailnímu porovnání akrečních stavů super-hmotných černých děr v aktivních galaktických jádrech a hvězdných černých děr v rentgenových dvojhvězdách. Náš projekt významně přispěje k současnému poznání o akreční fyziky v aktivních galaktických jádrech and může vést k přirozenému vysvětlení pozorované rádiové dichotomie aktivních galaxií.;Astronomický ústav AV ČR, v. v. i.;CZ;7966059;Mgr.;Jiří;Svoboda;Andrej;Stančák;4495192;;;57144142600;;;;;;
Muskarinové receptory představují možný terapeutický cíl při léčbě závažných onemocnění jako je např. Alzeimerova nebo Parkinsonova choroba či schizofrenie, ale také nádorová onemocnění, diabetes, kardiovaskulární onemocnění, bolest nebo zánět. Jednotlivé podtypy muskarinových receptorů se liší lokalizací a signálním profilem. Aby se předešlo nežádoucím vedlejším účinkům, je nutná jejich selektivní modulace. Vysoká homologie ortosterického vazebného místa mezi jednotlivými muskarinovými podtypy však výrazně znesnadňuje vývoj vazebně selektivních látek. Alternativním přístupem jak jednotlivé podtypy aktivovat selektivně, je využití signalizačního biasu, kdy dochází k aktivaci různých signálních drah dle použitého agonisty. Naše předběžná data naznačují, že noví muskarinoví agonisté obsahující tetrahydropyridinylovou a tiofenovou skupinu vykazují signalizační bias vůči jednotlivým podtypům muskarinových receptorů. Důkladná farmakologická analýza signalizačního profilu těchto nových sloučenin je nezbytná pro další vývoj funkčně selektivních muskarinových agonistů.;Fyziologický ústav AV ČR, v. v. i.;CZ;8398984;Mgr.;Alena;Randáková;Vladimír;Doležal;6487890;0000-0003-3412-256X;A-8732-2008;;;;;;;
Vzhledem k imisním limitům Evropské unie pro ochranu zdraví pro suspendované částice frakcí PM10 a PM2,5 je pro společnost nezbytné přesné stanovení hlavních zdrojů atmosférického aerosolu (AA) za účelem řízení kvality ovzduší. Receptorové modely se jeví jako vhodný nástroj pro identifikaci zdrojů znečištění, nicméně modely hojně využívané k identifikaci zdrojů AA nejsou použitelné v případě dat s rozdílným časovým rozlišením. Řešení tohoto problému nabízí pokročilé receptorové modely vyvinuté pro data chemického složení vzorků s různou integrační dobou. Využitím vhodných receptorových modelů na komplementární datové soubory a vzájemné zohlednění či propojení jejich výstupů umožní přesnou a podrobnou identifikaci zdrojů AA. Cílem navrhovaného projektu je identifikace antropogenních zdrojů AA s využitím online a zároveň i offline měřicích metod a pokročilého receptorového modelování. Výsledky modelování přispějí k objasnění zdrojů AA snižujících kvalitu ovzduší na lokalitě, která slouží jako pozaďová pro střední Evropu.;Ústav chemických procesů AV ČR, v. v. i.;CZ;2136643;RNDr.;Petra;Pokorná;Jan;Hovorka;5602718;0000-0003-4400-1585;E-7146-2011;7006054760;;;;;;
Ribozom je velký biomolekulový komplex, který katalyzuje vznik peptidových vazeb mezi aminokyselinami. Produkuje drtivou většinu proteinů v živých organizmech v procesu zvaném translace. Aktivní místo ribozomu se nachází uvnitř jeho velké podjednotky. Protein ve stavu zrodu opouští ribozom skrz tunel, jehož stěny jsou tvořeny ribozomální RNA a třemi ribozomálními proteiny. Jejich přesná funkce není známa. Protože části těchto tří proteinů sahají z tunelu až na povrch ribozomu, předpokládá se, že alostericky zprostředkovávají informace o proteinu ve stavu zrodu směrem do cytosolu. Předkládaný projekt je zaměřen na dynamiku proteinových částí tunelu a jejího vztahu k obsahu tunelu. Pomocí masivních molekulárních simulací a analýz strukturních databází budeme studovat přenos alosterického signálu na povrch ribozomu a vliv proteinu ve stavu zrodu na dynamiku proteinových částí tunelu. Hlavním výsledkem projektu bude popis těchto jevů na atomární úrovní prezentovaný písemně v přibližně 5 recenzovaných článcích a ústně na národních a mezinárodních konferencích.;Vysoká škola chemicko-technologická v Praze / Fakulta chemicko-inženýrská;CZ;1014927;RNDr.;Michal;Kolář;Pavel;Hobza;2932016;0000-0001-5292-6719;G-8060-2014;;;;;;;
Sacharidy a aromatické uhlovodíky získané z obnovitelné lignocelulózy (rostlinné biomasy) mohou sloužit jako levné substráty pro biotechnologickou produkci látek s přidanou hodnotou. Dobře charakterizovaných mikroorganismů, které by mohly efektivně katalyzovat tyto přeměny, se však stále nedostává. Pseudomonas putida KT2440 je bezpečná, robustní, původem půdní bakterie, nejdůkladněji prozkoumaná pseudomonáda známá vysokou odolností ke stresům. Tento kmen byl již využit pro produkci cenných látek z glukosy a ligninových arenů. Jeho potenciál pro zužitkování dalších produktů řízeného rozkladu lignocelulózy je však limitován absencí vhodných katabolických drah. V navrhovaném projektu využijeme nejnovější nástroje a postupy metabolického inženýrství a syntetické biologie pro bezprecedentní přestavbu katabolismu sacharidů v kmeni P. putida EM42, což je P. putida KT2440 s redukovaným genomem a lepšími fyziologickými vlastnostmi. Výsledná rekombinantní bakterie bude sloužit jako nová mikrobiální platforma pro paralelní utilizaci hlavních sacharidů z rostlinné biomasy.;Masarykova univerzita / Přírodovědecká fakulta;CZ;1826050;Mgr.;Pavel;Dvořák;Luděk;Červenka;6750656;;;57206927048;;;;;;
Receptor pro aktivovanou protein kinázu C 1 (RACK1) se účastní řady buněčných signálních drah. Tento protein byl identifikován jako vazebný partner malé ribozomální podjednotky a byla postulována jeho úloha v regulaci translace. RACK1 je také součástí stresových granulí. Tyto ribonukleoproteinové entity modulují odpověď translačního aparátu na stresové podmínky a chrání buňky před účinky stresu. Nicméně, porucha v dynamice stresových granulí naopak vede k mnoha vážným onemocněním. Úloha proteinu RACK1 v regulaci translace za stresu, stejně jako v ovlivnění dynamiky stresových granulí, není ještě zcela prozkoumána. Tento projekt si klade za cíl objasnit úlohu proteinu RACK1 v regulaci translace za stresu. Nově získané informace povedou k lepšímu pochopení vlivu tohoto proteinu na translaci, stresovou odpověď a jeho úlohy v souvisejících onemocněních.;Mikrobiologický ústav AV ČR, v. v. i.;CZ;4438078;M.Sc.;Tomáš;Groušl;Jiří;Hašek;8915466;0000-0001-6634-2386;H-2427-2014;;;;;;;
Cholinergní interneurony ve striatu hrají důležitou roli při kontrole chování a kognitivních funkcí, avšak přesné mechanismy podílející se na této kontrole nejsou známé. Jedním z možných a zatím jen málo prozkoumaných mechanismů je aktivace GABAergních interneuronů ve striatu prostřednictvím nikotinových acetylcholinových receptorů. V navrhovaném projektu budeme zkoumat roli, jakou hraje aktivace těchto receptorů při řízení chování a kognitivních funkcí a také jaký má vliv na aktivitu striatálních projekčních neuronů. Nejprve s použitím geneticky modifikovaných myších modelů a stereotaktické injekce virového vektoru provedeme deleci nikotinových receptorů exprimovaných GABAergními interneurony v myším dorzálním striatu. Následně budeme testovat vliv této delece na chování myší v behaviorálních experimentech a pomocí biochemických a histologických metod budeme zjišťovat změny v aktivitě neuronů a signalizačních drah ve striatu. Navrhovaný projekt přispěje k objasnění mechanismů, které se ve striatu mohou podílet na vzniku psychiatrických onemocnění.;Fyziologický ústav AV ČR, v. v. i.;CZ;7698291;MUDr. Mgr.;Helena;Janíčková;Vladimír;Doležal;6487890;0000-0003-3412-256X;A-8732-2008;;;;;;;
Léčiva a endokrinní disruptory představují alarmující environmentální výzvu současnosti jakožto látky znečišťující vodu. Mohou mít negativní účinky na zdraví zvířat i lidí vlivem na endokrinní systém, přesto běžné metody čištění vod nejsou v jejich odstraňování dostatečně účinné. Intencí projektu je zkoumat odstranění těchto sloučenin z vody pomocí membránových procesů. Ve srovnání s oxidačními procesy může úspěšný vývoj selektivních membrán, založený na originálním přístupu týmu žadatele, eliminovat cílené polutanty z vody aniž by proces ovlivnil přirozené složení vody nebo paradoxně ji kontaminoval nežádoucími vedlejšími produkty. Mimoto membránový systém výrazně sníží potřebu regenerace čistící technologie v porovnání s adsorpčními látkami, které trpí rychlou saturací.;Ústav chemických procesů AV ČR, v. v. i.;CZ;3807290;RNDr.;Jana;Gaálová;;;;;;;;;;;;
Nejčastěji se vyskytující neurodegenerativní chorobou je Alzheimerova choroba (AD), která může skončit až výraznou změnou osobnosti pacienta. Jedním z hlavních symptomů AD jsou extracelulární nánosy amyloidních (Aβ) plaků, kde amyloid Aβ je výsledným produktem proteolytického štěpení amyloidního prekurzorního proteinu (APP). Proteinový complex mTORC1 je klíčový pro vnitrobuněčnou signalizaci a jeho zvýšená aktivita byla zjištěna u AD myší a v post-mortem mozcích AD pacientů. V tomto grantu budeme studovat spojení mezi mTORC1 a procesováním APP v neuroblastomových buňkách. Plánujeme měnit aktivitu mTORC1 komplexu a sledovat vliv na procesování APP and agregaci amyloidu Aβ. Pomocí vysoce rozlišené mikroskopie budeme kolokalizovat APP, jeho deriváty a mTORC1. Bylo ukázáno, že cholesterol je důležitý lipid v AD patologii. Plánujeme zkoumat vliv cholesterolu na procesování APP a signalizaci pomocí mTORC1. Věříme, že tyto nové informace o vztahu mezi lipidy, mTORC1 signalizací a procesováním APP můžou být důležitým faktorem pro budoucí léčbu AD.;Ústav fyzikální chemie J. Heyrovského AV ČR, v. v. i.;CZ;3142140;;Martin;Štefl;Martin;Hilský;4188101;;;;;;;;;
FtsH jsou vysoce konzervované transmembránové metaloproteázy. V rostlinách patří ke klíčovým enzymům podílejících se na fotosyntéze a biogenezi plastidů. V sinicích jsou známy hlavně pro opravu PSII během foto-inhibice. Naše předběžné výsledky poukazují na to, že se sinicové FtsH nepodílí pouze na opravě, ale také na biogenezi fotosyntetických komplexů. FtsH byly opakovaně izolovány v super-komplexech s reakčními centry PSII a PSI a zároveň s proteiny zodpovědnými za syntézu chlorofylu a vývoj tylakoidní membrány. Navíc, při potlačení exprese esenciálního komplexu FtsH1/3 dochází k poklesu množství tylakoidní membrány a narušení její architektury. Cílem projektu bude určení role FtsH ve skládání nových komplexů PSI a PSII a vzniku nových tylakoidních struktur. Zaměříme se na lokalizaci FtsH a efekt delece a nadměrné exprese FtsH na buňku za podmínek, při nichž dochází k biogenezi tylakoidní membrány a syntéze fotosyntetických komplexů. Také se zaměříme na proteinové složení úseků membrán obohacených o FtsH a budeme pokračovat ve studiu struktury purifikovaných komplexů FtsH.;Mikrobiologický ústav AV ČR, v. v. i.;CZ;1602756;;Vendula;Krynická;Josef;Komenda;5446457;0000-0003-4588-0382;H-4083-2014;;;;;;;
Nedávno jsme zavedli LC-ESI-MS/MS pro analýzu jasmonátů s vysokou citlivostí a nízkými limity detekce. Tento přístup byl použit i pro objev nového metabolitu cis-(+)-OPDA-Ile. Cílem tohoto projektu bude vyvinout metody mikroextrakce a purifikace pro nové JA/OPDA sloučeniny. Nově vyvinuté technologie využijeme i k profilování metabolomu jasmonátů v pletivech u různých ekotypů A. thaliana, včetně linií s mutacemi v genech biosyntézy a signalizace JA. Využijeme těchto technologií i pro identifikaci nových cis-(+)-OPDA/dinor-OPDA konjugátů v rostlinách. V návaznosti na to budeme syntetizovat objevené konjugáty JA a OPDA a značit je stabilními izotopy. Budou rovněž studována úloha těchto konjugátů JA a OPDA v konkrétních biologických odpovědích v biotestech (regulace genové exprese, testy růstu kořenů, reakce na poranění, nekrotrofní patogeny, stárnutí, atd.) s různým genetickým pozadím. Tyto údaje poskytnou nové poznatky o molekulárních a buněčných mechanismech účinku nových derivátů jasmonátů.;Univerzita Palackého v Olomouci / Přírodovědecká fakulta;CZ;7549261;Mgr.;Kristýna;Floková;Ondřej;Novák;3686957;0000-0003-3452-0154;F-7031-2014;7003830735;;;;;;
Přítomnost veterinárních antibiotik a genů antibiotické resistence v chlévském hnoji je považována za hrozbu pro životní prostředí i lidské zdraví. Kompostování hnoje za přítomnosti larev bráněnky Hermetia illucens (Black soldier fly, BSF) se jeví jako slibný postup využitelný pro zásadní snížení koncentrace veterinárních antibiotik a genů antibiotické resistence. Znalost mechanismů a efektů ovlivňujících jejich přítomnost během kompostování larvami BSF je velice omezená. Tento projekt přispěje k porozumění interakcí mikrobiomu vyskytujícího se v hnoji, střevě larev a degradaci veterinárních antibiotik. Cílem projektu je 1) studovat degradační kinetiky vybraných veterinárních antibiotik a jejich degradační produktů během kompostování larvami, 2) vyhodnocení potenciální bioakumulace veterinárních antibiotik v tělech larev a 3) zhodnocení útlumu výskytu genů antibiotické rezistence a struktury mikrobiomu v larvách bráněnky i hnoji během kompostování. Výsledek projektu zvýší bezpečnost v hospodaření s hnojem a přispěje ke zlepšení životní prostředí a lidského zdraví.;Masarykova univerzita / Přírodovědecká fakulta;CZ;6198252;Mgr;Jana;Vašíčková;Jakub;Hofman;1204424;;;;;;;;;
Poškození DNA vede k reorganizaci chromatinu, která je nezbytná k navedení poškozených míst do těsné blízkosti opravných proteinových komplexů, nutných pro efektivní opravu poškozené DNA. V rostlinách není zcela známo, jakými změnami na úrovni pozice nukleozomů, výměny histonových variant nebo skladby histonových modifikací, okolí poškozené DNA během opravy prochází. V tomto projektu budeme detailně studovat změny chromatinu způsobené inhibitorem topoisomerázy I, camptothecinem (CPT). Cílem bude určit, jakým způsobem je chromatin modulován, které oblasti genomu jsou skrze CPT přednostně ovlivněny a poškozeny, a která specifická dráha zprostředkovává odpověď na tato poškození DNA. V projektu budeme využívat rostlinných linií defektních v genech pro správné sestavování chromatinu, které vykazují citlivost/odolnost vůči CPT, a tak poslouží jako unikátní experimentální systém. Vzhledem k tomu, že CPT se používá k léčbě rakoviny a výsledek tohoto projektu přinese hlubší znalosti o buněčné odpovědi na stimulaci CPT, výsledky mohou být potenciálně využity také v klinickém výzkumu.;Masarykova univerzita / Středoevropský technologický institut;CZ;5633907;Mgr.;Martina;Dvořáčková;Jiří;Fajkus;8202575;0000-0002-3112-1716;D-2499-2012;;;;;;;
Nedávné studie ukázaly, že existuje nejednoznačnost v percepci přirozeně se vyskytujících projevů na úrovni vizuální i auditivní. Je velmi důležité, že jde o projevy opačných emocionálních stavů – bolesti a sexuálního vzrušení. Při zvýšení nespecifického vzrušení v účastnících, dochází u těchto osob k významnému posunu hodnocení nejednoznačných stimulů směrem k jejich výkladu jako sexuálních, což ve vzájemné kombinaci může vést k rizikovým situacím. Ovšem do dnešního dne se studie na tato témata prováděli zejména za využití metodologie tzv. sebe-hodnocení. V navrhované studii budou našim participantům prezentovány auditivní, vizuální a kombinované (auditivní a vizuální) stimuly jednoznačných i nejednoznačných stimulů s ohledem na jejich valenci. Každý ze stimulů bude prezentován ve dvou úrovních intenzity (nízká a vysoká). Tyto stimuly budou porovnávány s neutrálními stimuly. Tři studie budou provedeny na třech vzorcích.;Univerzita Karlova / Fakulta humanitních studií;CZ;1907603;Mgr.;Jakub;Binter;Kateřina;Klapilová;8206872;0000-0002-2972-0111;P-4472-2019;53871473700;;;;;;
Diverzita organismů na Zemi čítá miliardy druhů a většina s nich se řadí mezi prokaryota. Nicméně procesy, které jsou zodpovědné za tuto ohromnou diverzitu, jsou z větší části neznámé. V rámci tohoto projektu bude zkoumat speciační procesy u celosvětově rozšířené nárostové sinice Microcoleus. V projektu použijeme nejmodernější sekvenační metody, abychom získali co nejkvalitnější genomy z populací nacházejících se v Evropě a USA. Tím bude zajištěna široká geografická distribuce populací. Zaměříme se na variabilitu strukturní i nukleotidovou v rámci genomů divergentních linií na geografickém gradientu. Tyto data nám pomohou přinést nové informace o dlouhotrvajících otázkách o roli geografické izolace v evoluci mikroorganismů. Následně budeme analyzovat divergenci a genový tok mezi jednotlivými liniemi (populacemi/druhy) v rámci celého genomu. Toto nám pomůže osvětlit mechanizmy zodpovědné za evoluci genomu na úrovni populací/druhů. Nakonec zrekonstruujeme historii vývoje velikosti populací a také genového toku mezi nimi.;Univerzita Palackého v Olomouci / Přírodovědecká fakulta;CZ;1886886;Mgr.;Petr;Dvořák;Ilona;Gillernová;8732787;0000-0001-7954-434X;;;;;;;;
V tomto projektu chceme vyvinout algoritmy využívající strojové učení (ML) na několikavrstvých neuronových sítích, které na základě struktury aproximují chemické vlastnosti na úrovni multireferenčních coupled cluster metod, a také tailored coupled cluster metody korigované pomocí density matrix renormalization group (DMRG) přístupu. Kromě toho plánujeme vyvinout ML model, který dokáže na základě vybraného setu integrálů vrátit informace týkající se entanglementu v rámci systému. Tímto způsobem tak lze zcela automaticky identifikovat optimální aktivní prostor. Předpokládáme, že model naučený z referenčních dat pro menší systémy dokáže naučenou informaci induktivně aplikovat také na větší systémy, u kterých je identifikace aktivních orbitalů velmi složité. Získaná referenční data pro trénování popsaných modelů využijeme také ke konstrukci ML modelu, u kterého bude jako výstup přímo chemická vlastnost na DMRG úrovni (energie, singlet-triplet štěpení).;Ústav fyzikální chemie J. Heyrovského AV ČR, v. v. i.;CZ;8582513;RNDr.;Jiří;Brabec;Jiří;Pittner;6643604;0000-0003-0397-8410;F-5128-2014;;;;;;;
Organismy používají komplexní systém buněčných a humorálních odpovědí proti patogenům a poranění. Hlavní signální dráhy hmyzu pro detekci mikrobů a opravu poškozených tkání jsou evolučně konzervované. Octomilka je ověřeným modelem pro objasňování mechanismů lidských nemocí a zároveň je nejlépe genetický definovaným hmyzím modelovým organismem, kdy znalosti získané výzkumem u octomilky můžeme aplikovat i na jiné ekonomicky významné hmyzí druhy. Chceme se zaměřit na výzkum hmyzích růstových faktorů, zejména na skupinu chitinázám podobných proteinů (CLP). CLP jsou indukované v průběhu několika lidských onemocnění, které jsou spojeny s regenerací a zánětlivými procesy, ale velmi málo je známo o jejich normální fyziologické funkci. Výzkum IDGF u octomilky může významně posunout naše znalosti o proteinech CLP a může objasnit některé nové aspekty regulace vrozené imunity.;Biologické centrum AV ČR, v. v. i.;CZ;8787565;Mgr.;Lucie;Kučerová;Jaroslav;Dvořáček;1471457;0000-0003-0487-9764;;;;;;;;
Současný diskurz v oblasti organizačního designu a organizační změny přitahuje pozornost k nositeli změny. Ačkoli role nositelů změny je považována za velmi důležitou, není dostatek studií, které vysvětlují vliv nositele změny na organizační design. Dosavadní výzkumy se orientují především na fázi implementace a opomíjí předcházející fázi tvorby alternativ pro budoucí organizační design. Tento výzkum zkoumá, jak profesní zkušenosti nositele změny ovlivňují vnímání organizačního designu, a jak toto vnímání následně ovlivňuje tvorbu alternativ pro budoucí organizační design. Výzkum je prováděn pomocí kvaltitativního přístupu formou vícenásobné případové studie. Případové studie zahrnují organizace, ve kterých probíhá změna organizační struktury jako centrálního prvku organizačního designu. Výsledky budou mít teoretické přínosy pro teorii vyšších vrstev (upper echelons theory) a teorii organizačního designu.;Vysoká škola ekonomická v Praze / Fakulta managementu v Jindřichově Hradci;CZ;6961797;Mgr. Ing.;Pavel;Král;Petr;Weiss;7635664;0000-0003-2399-8005;F-9516-2016;56666800600;;;;;;
Klíště obecné je obligátní krevsající ektoparazit a významný přenašeč původců několika vážných lidských onemocnění. Klíště ve svých slinách sekretuje do hostitele velké množství farmakoaktivních látek, které zabraňují srážení krve a inhibují vrozenou i adaptivní imunitu, díky čemuž klíště může úspěšně dokončit sání. Mezi takové látky patří serpiny, které by díky svým unikátním vlastnostem mohly být využity k vývoji protiklíštěcí vakcíny, či vakcíny blokující přenos patogenů. Předchozí výzkum naznačil, že anti-hemostatické serpiny jsou nezbytné pro přežití klíštěte na hostiteli a mohly by být využity k vývoji protiklíštěcí vakcíny. Hlavním cílem předkládaného projektu je analyzovat anti-hemostatické a imunomodulační účinky klíštěcích serpinů a zablokovat jejich expresi pomocí RNA interference, abychom zjistili zda jsou tyto proteiny vhodnými kandidáty pro vývoj vakcíny. Bude také otestován potenciál jejich využití ve vývoji nových anti-hemostatik a léčiv založených na modulaci imunitní odpovědi.;Jihočeská univerzita v Českých Budějovicích / Přírodovědecká fakulta;CZ;5799864;RNDr.;Jindřich;Chmelař;Jan;Kopecký;5972450;0000-0001-8072-2035;B-8244-2012;;;;;;;
Nádorová onemocnění jsou jednou z vedoucích příčin úmrtí v rozvinutých zemích. Studium nových přístupů a vývoj látek s potenciálem být účinným léčivem jsou proto velice žádoucí. Fotodynamická terapie zaměřená na cévy (VTP) je jeden ze způsobů, jak využít neinvazivního přístupu k eradikaci nádorové tkáně pomocí tzv. fotosensitizérů skrze poškození cév a jejich následný uzávěr. V této studii se zaměřujeme na přípravu a následné in vitro a in vivo hodnocení ve vodě rozpustných, neagregujících derivátů ftalocyaninů (Pc) a azaftalocyaninů (AzaPc), které splňují řadu požadavků na tuto léčebnou metodu. Zřetele bude bráno především na mechanismus účinku, místo působení a typ vyvolané buněčné smrti. Poznatky získané během této studie povedou k pochopení mechanismu účinku (Aza)Pc ve VTP a k dalšímu návrhu struktur s vhodnými vlastnostmi.;Univerzita Karlova / Farmaceutická fakulta v Hradci Králové;CZ;6452981;RNDr.;Miloslav;Macháček;Tomáš;Šimůnek;9630880;;;;;;;;;
Hlavním cílem předkládaného projektu je navrhnout, vyvinout a implementovat soubor přístupů pro spolehlivé výpočty NMR (nukleární magnetická rezonance) chemických posunů ve fosforylovaných vnitřně neuspořádaných proteinech (IDP). Tyto proteiny se  např. účastní molekulárních mechanismů vzniku neurodegenerativních chorob, jako je Parkinsonova a Alzheimerova choroba. Vysoká flexibilita zmíněných proteinů je velkou překážkou ve studiích jejich struktury pomocí experimentálních technik a výpočetní nástroje proto hrají zásadní roli. V projektu se zaměříme na tuto mezeru v současném stavu vědy a vyvážíme nedostatek experimentálních dat provedením pokročilých kvantově-mechanických výpočtů 1H, 13C, 15N a 31P chemických posunů s využitím kombinace molekulové dynamiky a kvantově-chemických metod. Dále navrhneme efektivní softwarový nástroj pro rychlou předpověď NMR chemických posunů ve fosforylovaných vnitřně neuspořádaných proteinech. Navrhovaný projekt tak umožní strukturní charakterizaci těchto proteinů a přispěje k porozumění neurodegenerativních procesů a genové exprese.;Univerzita Karlova / Farmaceutická fakulta v Hradci Králové;CZ;2066475;Mgr.;Jana;Pavlíková Přecechtělová;;;;;;;;;;;;
Kvalita vajíčka je zásadním předpokladem pro správný vývoj embrya.  Omezená vývojová schopnost lidských vajíček představuje zásadní překážku přirozeného početí a příčinu ženské neplodnosti. Při neznalosti detailní vnitrobuněčné morfologie je však kvalita vajíček jen těžko postižitelná. Cílem této práce je systematické prostudování ultrastrukturní morfologie lidských oocytů vysoké biologické kvality, jenž umožní pochopit strukturních povahu změn podmiňujících nabití jejich vývojového potenciálu. S pomocí pokročilých technik elektronové mikroskopie provedeme kvalitativní a kvantitativní analýzu trojrozměrné organizace a distribuce organel během meiotické maturace oocytů. Dále budeme zkoumat funkční dynamiku těchto strukturních přestaveb a dopad kultivačních podmínek na vnitrobuněčnou morfologii vajíčka. Podrobný popis morfologie oocytů, včetně častých cytoplasmatických abnormalit, nejen přispěje k pochopení ultrastrukturálních zvláštností lidských oocytů, ale poskytne i vědecký základ pro hodnocení kvality vajíček použivaných pro asistovanou reprodukci.;Masarykova univerzita / Lékařská fakulta;CZ;9400753;PharmDr.;Zuzana;Holubcová;Aleš;Hampl;8064296;0000-0002-8963-9235;;;;;;;;
Pravděpodobnostní programy (PP) jsou programy napsané v některém z univerzálních programovacích jazyků obohaceném o pravděpodobnostní instrukce, např. o náhodné přiřazení hodnot proměnným dle dané distribuce. PP jsou využívány v různorodých oblastech, ke kterým patří strojové učení, počítačová bezpečnost či analýza síťových systémů. Abychom mohli zajistit, že systémy vyvíjené v těchto oblastech budou bezpečné a spolehlivé, je nutné vyvinout techniky pro jejich automatickou verifikaci, které musí pokrývat i verifikaci pravděpodobnostních programů. Cílem tohoto projektu je vyvinout automatické techniky pro analýzu a verifikaci těchto programů. Pro dosažení tohoto cíle navrhneme nové fundamentální koncepty (např. nové typy důkazů terminace či absence chyb v programu) a nové algoritmy založené na těchto konceptech. Rovněž budeme zkoumat využití těchto nových technik v aplikacích specifických pro oblast umělé inteligence (UI). Výsledky budou publikovány ve sbornících předních konferencí zaměřených na programovací jazyky, verifikaci a UI, a rovněž ve vybraných časopisech.;Masarykova univerzita / Fakulta informatiky;CZ;2158507;RNDr.;Petr;Novotný;Petr;Dostál;1363166;0000-0001-7489-3591;A-4164-2018;53984002800;;;;;;
Transkripční faktor c-Myb je spojen s udržováním nediferencovaného stavu hematopoetických buněk, řízením buněčného cyklu a apoptózou. Nedávné studie poukázaly na jeho důležitou roli při tvorbě kostí. Cílem navrhovaného projektu je odhalit mechanismus nově popsané role c-Myb v osteogenezi, zejména při intramembranózním typu osifikace. Molekulární modulace budou prováděny primárně v systémech in vitro. Buněčná linie osteoblastů bude využita k funkčním experimentům. Změna exprese osteogenních genů bude analyzována za pomocí PCR Array techniky. Druhá část projektu bude zaměřena na popis a lokalizaci exprese c-Myb proteinu in vivo. Obohacením studie bude výzkum exprese proteinu c-Myb v kontextu evoluce. Osteogenní potenciál c-Myb může být využit u moderních medicínských aplikací, např. při nedostatku kostní hmoty při fixaci zubních implantátů.;Ústav živočišné fyziologie a genetiky AV ČR, v. v. i.;CZ;8187967;Mgr.;Veronika;Oralová;Eva;Matalová;4002032;;G-7166-2014;;;;;;;
Klasické i kvantové náhodné procházky představují moderní a široce zkoumané téma základního teoretického i experimentálního výzkumu na pomezí fyziky, matematiky a informatiky. Inspirovány klasickými náhodnými procházkami, které našly obšírné využití od modelování přírodních procesů po pohyb na burze, slibují i jejich kvantové protějšky obdobné využití v objasnění obdobných procesů vykazujících vliv zákonitostí kvantové mechaniky, v návrhu algoritmů kvantových počítačů i pro simulaci složitých kvantových systémů. Tento projekt staví na úspěšných výsledcích dřívějšího zkoumání a klade si za cíl zodpovědět důležité otevřené otázky v oblastech teorie i experimentální realizace kvantových náhodných procházek, posílit metodologii klasických i kvantových náhodných procházek a rozšířit korespondenci mezi kvantovým a klasickým porozuměním systémů vykazujících náhodné procházení.;České vysoké učení technické v Praze / Fakulta jaderná a fyzikálně inženýrská;CZ;6023975;Ing.;Václav;Potoček;;;;;;;;;;;;
V rámci projektu bude studován derivát ferocenu a boronové kyseliny (BA), jež bude schopen zásadně vylepšit koncept cíleného transportu a indukovaného uvolňování léčiv. Terapeutikum vykazující dvoufázový účinek bude získáno prostřednictvím kombinace aminoferocenu, fenylboronové kyseliny, chlormethinu a dalšího ligandu s antipatogenním účinkem vybraného ze skupiny předem zvolených kandidátů. V přítomnosti reaktivních sloučenin kyslíku (ROS) – v místě nemoci, se terapeuticky neaktivní komplex BA-léčivo rozpadne a aktivní léčivo se uvolní na potřebném místě. Dvoufázový účinek terapeutika je dán odlišnou (modulovatelnou) reakcí na míru oxidativního stresu. Bude studováno několik možných schémat indukovaného uvolnění léčiva zahrnující jednak aktivaci závislou na koncentraci ROS a také uvolnění léčiva indukované elektrochemickou excitací. V poslední minoritní části projektu bude testována kombinace vyvinutých léčiv s terapeutickou náplastí obsahující elektroniku tištěnou metodou sítotisku.;Masarykova univerzita / Středoevropský technologický institut;CZ;2943824;Mgr.;Karel;Lacina;Petr;Skládal;6669719;0000-0002-3868-5725;E-4308-2012;;;;;;;
Kořeny rostlin jsou v neustálém kontaktu s různými patogenními či prospěšnými mikroorganismy. Mikrobiální invaze dokážou kontrolovat tím, že detekují mikrobiální motivy, MAMP, a indukují účinné obranné odpovědi. Důsledkem je inhibice růstu kořene. Mechanismy brzkých reakcí v kořeni a regulace růstu kořene po rozpoznání MAMP nejsou objasněny. V rámci tohoto projektu zanalyzujeme brzkou signalizaci, zejména signalizaci pomocí Ca2+, pH a fosfolipidů, v kořenech Arabidopsis thaliana v reakci na MAMP a mikroorganismy. K tomu využijeme vertikální mikroskop vybavený mikrofluidickou platformou, geneticky kódované senzory a sety mutantů v MAMP signalizaci. Dále zanalyzujeme rychlé růstové odpovědi kořene na MAMP/mikroorganismus. Budeme zkoumat význam fytohormonů (zejména auxinu) pro regulaci mezi obrannou a růstem s využitím hormonálních mutantů a biosenzorů. Navrhovaný projekt přispěje k poznání procesů, jimiž kořeny rostlin signalizují povahu napadajících mikroorganismů a vyvažují mezi obranným a růstovým programem. Mimo jiné, tyto procesy jsou zajímavé i z hlediska rostlinné výroby.;Univerzita Karlova / Přírodovědecká fakulta;CZ;3440621;Mgr.;Lucie;Trdá;;;;;;;;;;;;
"Projekt je zaměřen na studium modifikace 2D materiálů na bázi fosforu, arsenu, křemíku a germania pomocí fotochemických reakcí. Tyto materiály jsou díky mnoha unikátním vlastnostem považovány za ""pokračovatele grafenu"", kdy jejich vlastnosti a stabilitu lze modifikovat pomocí chemických modifikací. Projekt bude řešit přípravu zmíněných bulkových 2D materiálů mechanickou nebo chemickou exfoliací a následně fotochemickou modifikaci povrchu těchto materiálů. U připravených materiálů bude testována jejich stabilita ve srovnání s výchozími nemodifikovanými materiály a (elektro)chemické či optické vlastnosti, jako např. vývoj vodíku, redukce kyslíku, polovodivé vlastnosti, nebo jako fotosenzory či katalyzátory organických reakcí.";Vysoká škola chemicko-technologická v Praze / Fakulta chemické technologie;CZ;9534407;Ing.;Jiří;Šturala;;;;;;;;;;;;
"Klinické a toxikologické studie vyžadují stanovení stále nižších a nižších koncentrací kovů v co možná nejmenších objemech biologického či klinického vzorku. Vývoj ultracitlivých metod stanovení je tudíž extrémně důležitý. Cílem tohoto originálního projektu je výzkum perspektivní oblasti chemického a fotochemického generování těkavých specií (VSG) v kombinaci s detekcí atomovou fluorescenční spektrometrií (AFS) pro stanovení přechodných kovů (Zn, Ni, Co a Mn) tak, abychom dosáhli unikátních možností detekce. Konkrétní cíle jsou: 
1)	Optimalizace podmínek chemického a fotochemického VSG s cílem o dosažení co nejvyšších účinností generování.
2)	Stanovení účinností generování pomocí radioaktivních indikátorů zkoumaných kovů.
3)	Identifikace těkavých specií a navržení možného mechanismu generování.
4)	Optimalizace AFS pro detekci Zn, Ni, Co a Mn s cílem o dosažení vynikající citlivosti
5)	Validace vyvinutých analytických metod včetně srovnání s konvenčními metodami a aplikace na biologické vzorky a vzorky životního prostředí.";Ústav analytické chemie AV ČR, v. v. i.;CZ;5119235;RNDr.;Stanislav;Musil;Petr;Rychlovský;1835491;;;;Tomáš;Matoušek;3530205;0000-0002-7603-1773;E-7226-2013;
Předkládaný projekt je zaměřen na systematickou studii retenčního mechanismu glykopeptidů v hydrofilní interakční kapalinové chromatografii (HILIC). Detailně budou popsány separační systémy a faktory, které mají zásadní vliv na HILIC separaci glykopeptidů a bude vypracována praktická příručka pomáhající s jejich výběrem. Dále odvodíme matematický model, pomocí něhož budeme schopni předpovídat retenční úseky, ve kterých budou glykopeptidy eluovat. Predikce těchto retenční úseků může být zabudována do glykoproteomických vyhledávacích programů, čímž se zvýší jistota správné identifikace glykopeptidů a zároveň se sníží množství falešně pozitivních výsledků. V posledním kroku řešení projektu využijeme získané znalosti k optimalizaci HILIC metody v nanoLC měřítku, která bude použita k separaci isobarických glykopeptidů sérových proteinů lišících se umístěním fukózy na glycanu (fukóza umístěna na základním skeletu vs. umístění na ramenu) v rámci studie jaterních onemocnění.;Univerzita Karlova / Přírodovědecká fakulta;CZ;2728958;RNDr.;Petr;Kozlík;Zuzana;Bosáková;4722744;0000-0002-8483-5739;M-4364-2017;6602686606;;;;;;
Mezi magneticky uspořádanými materiály jsou nejlépe prozkoumány feromagnety, avšak existují i další druhy magnetického uspořádání. Jejich užitečnost byla v minulosti podceňována, nicméně v poslední době se na ně soustředila pozornost v souvislosti se spintronikou: oborem, který se zabývá využitím spinu v nových mikro- a optoelektronických součástkách. V kontextu spintroniky nekonvenční typy magnetického uspořádání jako jsou antiferomagnety či nekolineárně uspořádaná magnetika dovolují vytvořit součástky s novými druhy funkcionality. Antiferomagnety mají například přirozeně rychlou dynamiku, kterou lze využít ve velmi rychlých počítačových pamětech. V tomto projektu budou zkoumány různé nekonvenční druhy magnetického uspořádání pomocí ab initio výpočtů. Hlavním cílem je pochopit souvislosti mezi elektrickými proudy a magnetickým uspořádáním a najít materiály a druhy funkcionality využitelné v nových mikroelektronických součástkách.;Fyzikální ústav AV ČR, v. v. i.;CZ;5621577;Ing.;Jakub;Železný;Tomáš;Jungwirth;4173759;0000-0002-9910-1674;G-8952-2014;;;;;;;
Ameloblastin patří do blízce příbuzné rodiny sekretovaných vápník a fosfát vázajících proteinů (SCPP). Důležitým společným rysem je schopnost vazby Ca2+ a fosfátových iontů, stejně jako vnitřně neuspořádaná struktura proteinů. Samotný Ambn je převážně asociován s regulací mineralizace zubní skloviny. Současně byl také prokázán regenerační potenciál Ambn v klinické praxi při léčbě paradentózy. Nicméně molekulární mechanismus funkce Ambn ve stabilitě tkání nebo v regeneračních procesech zůstává nejasný. Při analýze Ambn KO mutantů jsme zjistili silný fenotyp v mineralizaci kostí, integritě kosterních svalů a ve funkci srdečního svalu. Cílem současného návrhu je charakterizace funkce Ambn v kostech a svalových tkáních, lokalizace a posttranslační modifikace spolu s identifikací biologicky aktivních částí proteinu. Následně budeme testovat biologickou aktivitu peptidů ameloblastinu na buněčné kultuře kosterních svalů a myokardu a tím posoudit jejich klinický potenciál při regulaci svalové integrity a regenerace.;Ústav molekulární genetiky AV ČR, v. v. i.;CZ;9994262;Mgr.;Jan;Procházka;Eva;Čáslavová;2876213;0000-0003-3551-8312;O-4312-2017;43661157400;;;;;;
Statisíce papoušků, nejběžnějších ptáků v lidských domácnostech, je každoročně předmětem mezinárodního obchodu na velké vzdálenosti, což přináší značný ekonomický zisk, ale také vysoké riziko přenosu chorob. Přes jejich vysokou cenu je ale u papoušků v porovnání se savci věnováno překvapivě málo pozornosti mikrobiologickému a imunologickému výzkumu, který by umožnil rozvoj ptačí veterinární medicíny. Tento projekt si klade za cíl pochopit vztahy mezi složením mikrobioty, prozánětlivou aktivitou imunitního systému a fyziologickými znaky indikujícími zdravotní stav u papoušků. Za použití biodiverzitního interdisciplinárního přístupu popíšeme mezidruhovou a vnitrodruhovou rozmanitost ve složení mikrobioty, ukážeme variabilitu v imunitních genech, prozkoumáme regulaci cytokinových signálních drah řídících zánět u papoušků a zjistíme vztahy mezi těmito znaky a diagnostickými znaky běžně používanými ve veterinární praxi. Tento projekt tak poskytne nejen vhled do interakcí mezi ptačími hostiteli a jejich mikrobiotou, ale také vědecký základ pro řešení praktických terapeutických otázek.;Univerzita Karlova / Přírodovědecká fakulta;CZ;2571544;doc. RNDr.;Michal;Vinkler;Tomáš;Albrecht;1668722;0000-0002-9213-0034;A-1130-2011;7103045226;;;;;;
Separace náboje indukovaná světlem hraje důležitou roli v designu molekulárních zařízení, zejm. baterií a solárních článků. Tento projekt je zaměřen na redoxně řízené molekulární přepínače jako účinný nástroj pro stabilizaci jak výchozího stavu, tak vzniklého stavu se separovanými náboji. Prvním cílem je syntéza nových redoxně řízených molekulárních přepínačů. Měření jejich fotofyzikálních (ve stacionárním stavu a transientní spektroskopie) vlastností a elektrochemické testování povede ke vhodným kandidátům pro světlem řízené systémy pro reversibilní separaci nábojů. Takové bistabilní systémy budou založeny na páru donoru a akceptoru elektronů schopném přesmyku a tvorby stabilních radikál-iontů po fotoindukovaném přenosu elektronu. Páry donorů a akceptorů budou nejdřív testovány ve směsi (intermolekulární přenos elektronu) a dále budou spojeny vhodným linkerem do intramolekulárního systému. Ten bude řízen v obou směrech mezi výchozím stavem a stavem separovaných nábojů pouze pomocí světla různých vlnových délek a může přispět k návrhu nových pokročilých funkčních materiálů.;Ústav organické chemie a biochemie AV ČR, v. v. i.;CZ;6015905;RNDr.;Tomáš;Slanina;Petr;Klán;1626418;0000-0001-6287-2742;H-1189-2012;;;;;;;
Rašeliniště ve střední Evropě představují pro ohrožené cévnaté rostliny a mechorosty refugia ostrovní povahy. Ačkoliv jsou tyto druhy důležité z hlediska ochrany přírody a zároveň fungují jako modelové organismy v ostrovní biogeografii, nejsou téměř žádné studie o jejich genetické diversitě a stanovištních podmínkách na geografické škále od boreální po temperátní zónu. Naším cílem je prozkoumat propojenost populací rašelinných druhů v rámci užších oblastí i mezi nimi, lišícími se zastoupením rašelinišť v krajině, reliéfem a mírou lidského vlivu. Využijeme data z moderní molekulárně ekologické metody (new-generation sequencing) v kombinaci s paleoekologickými a vegetačními daty ke zjištění mechanismů přežívání rašelinných specialistů (předpokládaných reliktů) ve středoevropské krajině a společenstvech během holocénu. Hlubší znalost genetické diversity, ekologických a stanovištních nároků podpoří ochranu jednotlivých druhů.;Masarykova univerzita / Přírodovědecká fakulta;CZ;7133332;Mgr.;Eva;Mikulášková;Zdeněk;Soldán;5394430;;;;;;;;;
Vápenaté ionty primárně slouží buňkám pro přenos informací, regulují jednak transkripci genů a syntézu proteinů, a tak i řízenou buněčnou smrt. CRAC je protein zapojený do regulace koncentrace Ca2+ tím, že doplňuje vyčerpané zásoby vápníku.  CRAC  je složen ze dvou částí, iontového kanálu umístěného v plazmové membráně (Orai) a  Ca2+ senzoru v membráně vápníkového zásobníku (STIM). Funkční mutace těchto proteinů vedou v případě nevzrušivých buněk (např. lymfocytů) k imunodeficitě a autoimunitním onemocněním.  V případě myocytů vedou nefunkční CRAC kanály ke svalové dystrofii a myopatii. Rovněž několik typů rakovin je spojeno s dysfunkcí CRAC kanálů.  V tomto projektu navrhuje výzkum Ca2+ senzoru STIM. Pomocí výpočetních simulací chceme objasnit mechanismus aktivace STIM a konformačních změn vedoucích ke vzniku CRAC proudu.;Mikrobiologický ústav AV ČR, v. v. i.;CZ;5057866;MSc.;Daniel;Bonhenry;;;;;;;;;;;;
Jednou z výzev současné lipidomiky založené na hmotnostní spektrometrii je rozlišení isomerů lipidů lišících se pouze polohou dvojné vazby. Několik významných technik, jako například Paternò-Büchi derivatizace, ozonem indukovaná disociace a epoxidace, čelí této výzvě. Nedávno jsme představili koncept Paternò-Büchi reakce na tkáni ve spojení se zobrazovací hmotnostní spektrometrií (MSI) pro lokalizaci C=C polohových isomerů lipidů v biologických tkáních, ovšem důkladná studie této metodologie je nezbytná. V rámci tohoto projektu plánujeme rozvoj této techniky, která může vyplnit dlouhodobou mezery v poznaní rozdílných biologických funkcí isomerů nenasycených lipidů a také poskytne nástroj pro hlubší pochopení patologických stavů, jako je například rakovina, u kterých je známo, že dochází ke změnám v zastoupení nenasycených lipidů. Tato technika může v budoucnu vést k objevu nových biomarkerů a cílů pro léčiva. Nadále plánujeme prozkoumat další možné techniky, jako je epoxidace nebo CID Ag-aduktů s dvojnými vazbami ve spojení s MSI pro mapování C=C polohových isomerů lipidů v tkáních.;Masarykova univerzita / Přírodovědecká fakulta;CZ;4550803;Mgr.;Antonín;Bednařík;Jan;Preisler;9236333;0000-0002-9819-1284;B-2005-2009;;;;;;;
Navrhovaný projekt se zaměřuje na interakce pravěkých společností a jejich životního prostředí ve střední Evropě. Hlavní otázky cílí na pravěké land use, populační dynamiku, společenské změny a lesy. K vytváření modelů využijeme archeologická a paleoekologická data dostupná pro Českou republiku. Projektse zaměří zejména na čtyři časová období, během nichž je v archeologických pramenech známa evidence o významných sociálních transformacích s potenciálem krajinného dopadu – 5500 př. n. l. (počátek zemědělství a chovu dobytka), 4000 př. n. l. (významný propad v množství archeologických lokalit), 2500 př. n. l. (počátek nárůstu archeologické evidence následovaný počátkem doby bronzové), 1000 př. n. l. (pozdní doba bronzová s nejvyšším archeologickým záznamem z celého českého pravěku). Očekávané výsledky přispějí k poznání změn land use a vegetačního pokryvu během holocénu střední Evropy, role člověka v procesu šíření některých druhů stromů, vlivu minulého land use na současnou podobu vegetace a sídelní dynamiky různých regionů České republiky.;Botanický ústav AV ČR, v. v. i.;CZ;1475398;Mgr.;Jan;Kolář;Michal;Pullmann;6398006;0000-0002-2282-7098;;;;;;;;
"Skluz na geologických zlomech může být aktivován ""dynamicky"" pomocí seismických vln pocházejících od zemětřesení vzdáleného až tisíce kilometrů. Tento jev může vést k sekundárním zemětřesením, které se označují jako ""dynamicky aktivovaná zemětřesení"". Dochází k nim preferenčně na zlomech saturovaných tekutinou (vodou), neboť tlak tekutiny uvnitř pórů horniny snižuje její pevnost. Mechanismus, jakým seismické vlny zvyšuji tlak tekutiny a jakým dochází k následné ztrátě pevnosti však zatím nebyl objasněn. Předložený projekt je zaměřen na studium vzájemné interakce mezi zrny horniny a tekutinou uvnitř jejích pórů. Deformace materiálu působením seismických vln vede k deformaci pórů a změně tlaku tekutiny, a obráceně, změna tlaku uvnitř pórů vede k novému rozložení sil na zrna horniny. Výsledkem je nelineární dynamika zrn a tlaku tekutiny, která bude studována numericky pomocí metod diskrétních a konečných prvků. Výsledky povedou k vytvoření fyzikálního modelu stability zlomů, který je nezbytnou součástí katastrofických modelů pro předpověď a odhad seismických účinků.";Ústav chemických procesů AV ČR, v. v. i.;CZ;8233136;Mgr.;Stanislav;Pařez;;;;;;;;;;;;
Severoamerický ledovcový komplex (SLK) pokrýval severní části Severní Ameriky během poslední doby ledové a byl největší soustavou pevninských ledovců na severní polokouli. Jeho tavné vody byly hlavní příčinou nárůstu hladiny světového oceánu a klimatických výkyvů na konci glaciálu. SLK byl také hlavní překážkou osídlení Ameriky prvními lidmi. Od publikování poslední chronologie ústupu SLK umožnily nové datovací metody (kosmogenních izotopů a opticky stimulované luminiscence) přímou dataci odlednění na rozdíl od datace dochovaného organického materiálu (jako u radiokarbonového datování). Nové informace též umožnily vyjasnit maximální rozsah SLK a to zejména v oblastech pevninského šelfu, což výrazně změnilo naše poznání SLK oproti roku 2003, kdy byla publikována poslední chronologie ústupu SLK. Tento projekt proto usiluje o sestavení nové chronologie ústupu pro SLK.;Univerzita Karlova / Přírodovědecká fakulta;CZ;1173379;Mgr.;Martin;Margold;;;;;;;;;;;;
Navrhovaný projekt se zabývá analýzou biologicky aktivních modifikovaných mastných kyselin, především nitro-derivátů kyseliny olejové, linoleové a stearové. Nejen nitrace, ale i další modifikace lipidů a mastných kyselin nastávají za oxidačních (stresových) podmínek a ovlivňují tak celou řadu molekul podílejících se na modulaci buněčné odpovědi. Z tohoto důvodu je žádoucí vyvíjet nové metody a přístupy pro jejich analýzu. Hlavní řešitelka a její tým bude (a) pomocí elektrochemických metod zkoumat modifikované mastné kyseliny. Výzkum se zaměří zejména na analýzu (b) interakcí mastných kyselin s proteiny a na (c) přípravu lipidových struktur s inkorporovanou modifikovanou mastnou kyselinou nebo jejím esterem. Hlavním výstupem projektu budou nově vyvinuté a optimalizované metody určené pro citlivou analýzu a výzkum reaktivity a interakcí modifikovaných mastných kyselin.;Univerzita Palackého v Olomouci / Lékařská fakulta;CZ;7668872;Mgr.;Martina;Zatloukalová;Jan;Vacek;4186559;0000-0001-5490-082X;;7102822885;;;;;;
Vyhledávání známé nebo předem popsané scény ve videu patří mezi složité problémy z důvodu sémantické mezery mezi mentálním cílem hledání (pouze v mysli uživatele) a rysy/anotacemi automaticky extrahovanými naučenými modely z obsahu videa pro potřeby vyhledávání. Vedle nových oběvů v oblasti hlubokého učení je interaktivní inkrementální přístup založený na Bayesovském učení dalším slibným způsobem, jak překonat tuto mezeru. V tomto projektu se plánujeme zaměřit na kombinaci obou oblastí a tím poskytnout nové možnosti návrhu efektivnějších komplexních modelů pro hledání známé scény ve video kolekcích. Nové modely budou organizovány ve frameworku, který bude zahrnovat vhodné přístupy inicializace vyhledávání, využití vícehodnotové zpětné vazby a simulace uživatelů a vyhledávacích strategií. Efektivita nových modelů bude vyhodnocována s reálnými uživateli. Prototypy založené na navrhovaném frameworku budou konfrontovány v rámci prestižních mezinárodních evaluačních kampaní.;Univerzita Karlova / Matematicko-fyzikální fakulta;CZ;3885364;RNDr.;Jakub;Lokoč;Tomáš;Skopal;5851726;0000-0002-6591-0879;G-2679-2017;55902499500;;;;;;
V přirozených podmínkách bývá jediná rostlina infikována několika různými genotypy jednoho a téhož druhu viru. V navrhovaném projektu se zaměříme na kvantitativní a kvalitativní změny sekvencí virových populací vyvolané obrannými mechanizmy rostliny a přenosem virů mšicemi. Jako model bude sloužit rostlina jahodníku infikována třemi různými RNA viry z čeledí Rhabdoviridae a Secoviridae za použiti metod paralelního sekvenování a bioinformatické analýzy sekvencí virových populací během experimentálních přenosů. Výsledky projektu přispějí nejen k pochopení procesů virové koinfekce a virové evoluce, ale taktéž rozšíří pochopení principů antivirové obrany rostlin. Tyto znalosti mohou v budoucnosti vést k vyvinutí lepší obrany proti virům ekonomicky významných plodin.;Biologické centrum AV ČR, v. v. i.;CZ;7757840;Mgr;Igor;Koloniuk;Karel;Petrzik;6051448;0000-0001-9668-1223;B-6957-2008;;;;;;;
Inhibice glutamát karboxypeptidasy II (GCPII) je účinná v preklinických modelech neuropatologií spojených s nadměrnou aktivací glutamátergních systémů. Nové možnosti ve vývoji těchto látek otevřel nedávný objev inhibitorů GCPII na bázi hydroxamátu, které jsou dostupné perorálně a vykazují zcela nový způsob vazby do aktivního místa. Předkládaný projekt zahrnuje strukturně-aktivitní studii zaměřenou na a) vývoj nové generace inhibitorů na bázi hydroxamátu a b) identifikaci látek s novým mechanismem inhibice. V projektu plánujeme návrh modifikovaných hydroxamátů, jejich charakterizaci (in vitro afinita, selektivita, in vivo farmakokinetické parametry) a racionalizaci mechanismu účinku pomocí krystalových struktur. Nejlepších sloučeniny otestujeme in vivo na potkaním modelu neuropatické bolesti. Zkušenosti a vědomosti získané v této části projektu využijeme při vývoji látek vybraných paralelními in silico studiemi. Přínosem předkládaného projektu bude nová generace inhibitorů GCPII využitelná v dalším (pre)klinickém vývoji a soubor informací umožňující pokrok v dané oblasti.;Biotechnologický ústav AV ČR, v. v. i.;CZ;8215359;;Zsófia;Kutil;;;;;;;;;;;;
Anuální halančíci rodu Nothobranchius (Teleostei: Nothobranchiidae) jsou unikátní svojí adaptací na dočasná sladkovodní jezera omezená svojí existencí na období děšťů v afrických savanách. Embrya schopná diapuzy, rychlý vývoj a krátká délka života z nich dělá ideální model pro studium různých aktuálních biologických témat. Sekvenovaný genom N. furzeri a známá cytogenetická data naznačují rychlou dynamiku evoluce karyotypu a pohlavních chromozómů v nepřekrývajících se generacích s malou populační velikostí, s výrazným efektem genetického driftu a alopatrické speciace. S ohledem na enormní variabilitu systémů pohlavních chromozómů u dosud studovaných ryb, jejich relativní evoluční „mládí“ a značnou dynamiku, poskytují halančíci unikátní možnost zachytit různé fáze časného vývoje pohlavních chromozómů obratlovců včetně genů determinujících pohlaví a možnost srovnání jejich evoluce v rámci druhových komplexů a sympatrických druhů. Zaměříme se (nejen) na Jižní klád afrických halančíků (sedm druhů). Data budou získána moderními cytogenomickými a transkriptomickými metodami.;Ústav živočišné fyziologie a genetiky AV ČR, v. v. i.;CZ;3635155;Mgr.;Alexandr;Sember;Petr;Ráb;9818863;0000-0002-1830-3523;G-7176-2014;;;;;;;
"Nemoci vaskulárního systému mezi něž patří aneurysmata nebo ateroskleróza jsou nejčastější příčinou úmrtí ve vyspělých zemích. Detekce těchto nemocí se provádí nejčastěji vyšetřením na specializovaném pracovišti a je tak nutné nejprve rizikové pacienty identifikovat. K hodnocení celkového stavu cévního systému je možné použít např. tzv. ankle brachial pulse wave velocity. Nicméně tato metoda není dostatečně citlivá pro identifikaci jednotlivých patologií. Prvním cílem tohoto projektu je tak identifikovat změny ve tvaru pulzní vlny na carotidě nebo femorální arterii vlivem výskytu patologie. Pro splnění tohoto cíle je třeba vylepšit stávající experimentální model tak, aby postihoval variabilitu mechanických vlastností a tvarů krevního řečiště.
Když už je patologie identifikována, tak je nutné rozhodnout, zda hrozí její ruptura nebo ne. K tomu se využívají různé biomechanické modely, které ale shodně trpí tím, že jsou známy pouze hodnoty statické pevnosti stěny tepen. Proto bude experimentální model využit i ke stanovení křivek životnosti tepen v podmínkách nízkocyklové únavy.";Vysoká škola báňská - Technická univerzita Ostrava / Fakulta strojní;CZ;6775802;Ing.;Stanislav;Polzer;JIŘÍ;BURŠA;5506476;;;;;;;;;
"Plánování pohybu pro složité roboty (např. roboty s mnoha stupni volnosti nebo roboty se složitou geometrií) 
vede na prohledávání více-dimenzionálního konfiguračního prostoru.To lze realizovat tzv. sampling-based metodami, které využívají náhodného vzorkování tohoto prostoru. Hlavním problémem těchto metod je přítomnost tzv. uzkých hrdel (narrow-passage), což jsou malé části konfiguračního prostoru, které lze náhodným vzorkováním jen těžko pokrýt. Cílem projektu je vývoj metod  pro zlepšení náhodného prohledávání konfiguračního prostoru za přítomnosti úzkých hrdel. Myšlenka tohoto projektu spočívá v rychlém nalezení řešení pro zjednodušenou verzi problému a použití tohoto řešení jako vodítko při plánování pro složitější verzi problému. K zjednodušení problému budou využity techniky modifikace geometrie robotu (např. jeho zmenšení). Kromě realizace těchto technik ve spojitém prostoru budou navržená řešení upravena pro použití v oblasti prohledávání diskrétního prostoru akcí.";České vysoké učení technické v Praze / Fakulta elektrotechnická;CZ;3933334;Ing.;Vojtěch;Vonásek;;;;;;;;;;;;
Rostlinné hormony cytokininy a etylén regulují klíčové vývojové odpovědi rostlin, z nichž mnohé mají značný ekonomický význam. Oba hormony jsou vnímány receptory ze stejné rodiny receptorových histidin kináz, nicméně jejich signální dráhy jsou rozdílné. Naše předběžné výsledky ukazují, že nejenom cytokininy ale také etylén je schopný ovlivnit velikost apikálního meristému kořene pomocí aktivace signální dráhy vícestupňového přenosu fosfátu (MSP). Nicméně oba hormony regulují MSP v odlišných buněčných typech. V rámci navrhovaného projektu využijeme dostupné i nově připravené fluorescenční reportérové linie k analýze časoprostorové specifity signální interakce mezi cytokininy a etylénem. Objasníme předpokládanou roli etylénového receptoru ETR1 v regulaci exprese a/nebo lokalizace jednotlivých členů signální dráhy MSP. Konečně, prostřednictvím přípravy dvou i vícenásobných mutantů, určíme funkční význam interakce zprostředkované kandidátními proteiny z MSP a kanonické etylénové (CTR1/EIN2/EIN3) signální dráhy ve vývoji a regulaci růstu kořene.;Masarykova univerzita / Středoevropský technologický institut;CZ;9859462;Mgr.;Markéta;Žďárská;Jan;Hejátko;6662072;0000-0002-2622-6046;;;;;;;;
Konzumace alkoholu patří v České republice tradičně mezi nejvyšší v Evropě. Dlouhodobě tolerantní postoje k alkoholu jak v populaci, tak napříč politickým spektrem, se uplatňují v nepříznivém trendu nárůstu úmrtí souvisejících s alkoholem u obou pohlaví. Rutinní data z evidence zemřelých podchycují pouze část problému, takzvané přímé důsledky alkoholu. Epidemiologické studie však prokázaly nepřímou souvislost s alkoholem i u mnoha dalších onemocnění (nehody, násilná úmrtí, hypertenze, ischemická choroba srdeční, zhoubné novotvary). Při odhadu celkových dopadů alkoholu je proto potřeba zohlednit i nepřímou složku metodou tzv. populačních frakcí, která vychází z prevalence rizikové konzumace alkoholu dle pohlaví a věku a z předpokládané hodnoty relativního rizika. Úmrtnost související s alkoholem je také silně koncentrována ve znevýhodněných sociálních skupinách (nižší vzdělání, nesezdaní, venkov). Navrhovaný projekt si klade za cíl poskytnout co nejpřesnější odhad alkoholové zdravotní zátěže v České republice, včetně jejího vývoje a sociální/regionální stratifikace.;Vysoká škola ekonomická v Praze / Fakulta informatiky a statistiky;CZ;3240584;RNDr.;Markéta;Majerová;;;;;;;;;;;;
Nebezpečné zimní počasí ohrožuje jak přírodu, tak lidskou společnost. Jeho závažnost by se i přes rostoucí globální teplotu vzduchu nemusela snižovat, vzhledem k možným změnám v atmosférické cirkulaci. Navrhovaný projekt cílí na prohloubení znalostí o nebezpečném zimním počasí a na vyhodnocení rizik spjatých se zimními extrémy, které by měly být zahrnuty v přípravě adaptačních strategií. Hlavními cíli projektu jsou (i) analýza časové a prostorové proměnlivosti nebezpečného zimního počasí ve vztahu k atmosférické cirkulaci a dalším ovlivňujícím faktorům v pozorovaných datech, (ii) vyhodnocení schopností současných regionálních klimatických modelů z projektu EURO-CORDEX simulovat nebezpečné zimní počasí a jeho vazby k cirkulaci a (iii) posouzení změn těchto událostí v možném budoucím klimatu pro dvě časová období (2021–2050, 2071–2100). Rovněž bude posouzena přidaná hodnota studia složených extrémů (např. kombinace nízké teploty a vysoké rychlosti větru).;Ústav fyziky atmosféry AV ČR, v. v. i.;CZ;4791576;RNDr.;Eva;Pejchová Plavcová;Jan;Kyselý;3596974;0000-0002-6371-6597;A-6982-2012;;;;;;;
Nová radioastronomická pozorování otevírají nové výzvy, z nichž nekteré jsou zahrnuty v tomto projektu: identifikace molekul zodpovědných za neznámé spektrální signály. Identifikace těchto signálů vyžaduje nové, vysoce přesné laboratorní experimenty. Jeden z klíčových bodů tohoto projektu je využití laserové ablace pevných organických vzorků jako nové metody pro generování nových, často nestabilních molekul. Tyto molekuly budou spektroskopicky studovány v plynné fázi s použitím adiabatické expanze ze supersonické trysky kombinované s mikrovlnnou spektroskopií s Fourierovou transformací. Tyto experimenty budou doplněny o rotační studie prebioticých a komplexních organických molekul s využitím Starkovské modulace a spektroskopie v milimetrové oblasti spektra. Chemická syntéza, pyrolýza a elektrický výboj budou v těchto experimentech použity jako zdroje nestabilních molekul. Výsledky tohoto projektu budou využity k interpretaci radioastronomických dat a k objasnění chemických reakcí probíhajících v mezihvezdném prostoru.;Vysoká škola chemicko-technologická v Praze / Fakulta chemicko-inženýrská;CZ;2068761;Ing.;Lucie;Kolesniková;;;;;;;;;;;;
Cementová zrna se po styku s vodou začnou rozpouštět a vytvářet hydratační produkty, tvořené zejména C-S-H gelem, které následně precipitují na jejich povrchu. Hydratační produkty postupně obalí celý povrch zrna a vytvoří hustý prstenec, který se s pokračující hydratací cementových zrn rozšiřuje a postupně zaplňuje póry v cementové pastě. Cílem projektu je experimentálně kvantifikovat časový vývoj prostorového rozložení hydratačních produktů v mikrostruktuře Portlandských cementových past a definovat jeho vliv na makroskopické mechanické vlastnosti past. K řešení budou použity 3D microCT skeny cementových past různého stáří a složení, které budou naprahovány za účelem rozlišení pevných fází a porozity se zohledněním prostorového rozložení hydratačních produktů. Skeny budou následně použity i jako hlavní vstup pro numerický model za účelem predikce mechanických vlastností sledovaných past. Souběžný experimentální program poskytne změřené mechanické vlastnosti a tím i možnost numerický model zvalidovat.;Ústav teoretické a aplikované mechaniky AV ČR, v. v. i.;CZ;3377989;Dr.techn. Ing.;Michal;Hlobil;;;;;;;;;;;;
Vzhledem ke zvyšujícím se environmentálním výzvám, kterým naše společnost čelí, se oblast vědy a výzkumu stále více zaměřuje na využití biopolymerních materiálů na bázi lignocelulózy, jako je dřevo. Dřevo je široce dostupný, multifunkční, pevný, snadno obrobitelný, estetický, udržitelný a obnovitelný materiál. Dřevo, jako materiál, bylo navrženo přírodou k odolávání vlhkému prostředí a na konci jeho životního cyklu jej příroda naprogramovala pro přeměnu na oxid uhličitý a vodu s pomocí biologické, tepelné, ultrafialové a vlhkostní degradace. Nedávné pokroky v oblasti materiálového inženýrství vyvinuly nové materiály na bázi dřeva pomocí chemického a hygro-termo-mechanicky modifikovaného dřeva. Navzdory rozmanitosti dostupných modifikačních technik, stále chybí hlubší znalost jejich vlivů na dřevo a jeho chování. Cílem předkládaného projektu je poskytnout základní pochopení hygro-termo-mechanického chování modifikovaného a přírodního dřeva. Za tímto účelem bude využito dřeva buku a smrku, představující hlavní zástupce jehličnatých a listnatých dřevin.;Mendelova univerzita v Brně / Lesnická a dřevařská fakulta;CZ;1186043;Ing.;Petr;Čermák;Pavel;Javorský;9036962;0000-0001-7690-7520;C-2132-2015;7005933683;;;;;;
Mnohočetný myelom je nevyléčitelná malignita terminálně diferencovaných plazmatických buněk. Tvorba metastáz a vývoj lékové rezistence patří k hlavním patogenním mechanismům s omezenými terapeutickými možnostmi. Pochopení těchto procesů na molekulární úrovni je stále velmi limitované. Naše nepublikované výsledky vycházející z dat pacientů a buněčných modelů naznačují na zásadní úlohu enzymu OTUD1 v migraci plazmatických buněk a rezistenci na proteasomové inhibitory. Na základě našich dat předpokládáme, že 1) OTUD1 inhibuje metastatickou aktivitu plazmatických buněk, 2) migrace plazmatických buněk je zprostředkována OTUD1-filamin komplexem a 3) vazba OTUD1 na RAD23A stimuluje buněčnou smrt při terapii založené na bortezomibu, a tedy úroveň exprese OTUD1 může být využita při stratifikaci pacientů. Pomocí proteomických, biochemických, genetických a funkčních přístupů budeme studovat detailní molekulární mechanismy funkce OTUD1 u mnohočetného myelomu. Naš výzkum povede k odhalení nových biomarkerů, vhodných teraputických cílů a odkryje dosud nepopsané, zásadní biologické procesy.;Fakultní nemocnice Ostrava;CZ;7603614;RNDr.;Michal;Šimíček;;;;;;;;;;;;
Signální dráha Notch je jednou z nejstarších známých signálních drah u metazoí. Hlavní úloha této dráhy spočívá v ovlivňování celé řady vývojových mechanismů, jako je buněčná diferenciace, specifikace a udržování stavu kmenových buněk. K rozšíření znalostí o Notch signalizaci budeme studovat Myxozoa (rybomorky) – bazální skupinu metazoí patřící mezi žahavce, která podstoupila extrémní evoluční přechod od volně žijících organismů k mikroskopickým endoparazitům. Navrhovaný projekt poskytuje detailní pochopení evoluce Notch signální dráhy u bazálních metazoí, což může poskytnout důležité nové poznatky o vývoji společného předka bilaterií a žahavců. Jelikož Notch signalizace není dosud prozkoumaná u myxozoí, přiblížíme toto téma v multidisciplinárním projektu, který kombinuje laboratorní experimenty s postupy bioinformatickými. Díky tomu se zaměříme na charakterizaci klíčových molekulárních složek Notch signalizace a budeme usilovat o objasnění jejich funkce během neurogeneze a vývoji pólových váčků, které jsou homologní s nematocysty žahavců.;Biologické centrum AV ČR, v. v. i.;CZ;3076210;RNDr.;Alena;Lövy;;;;;;;;;;;;
Kníže Václav Antonín z Kounic-Rietbergu (1711-1794) ovlivňoval sítí svých známých v uměleckých kruzích vídeňský kulturní život po více než půl století. Jeho vliv byl veden nejen francouzsky orientovanou politickou strategií, ale také osobním vkusem. Dva pařížské pobyty měly zásadní vliv na formování těchto informátorských a sociálních sítí: čtyřměsíční pobyt během kavalírské cesty na podzim 1733 a vyslanecká mise v letech 1750-52. Na základě studia archivních dokumentů, zejména Kounicovy osobní korespondence, bude detailně zkoumán rozsah a podoba okruhu umělců, s nimiž se Kounic v Paříži setkal, a jak tyto vazby následně ovlivnily nejen vídeňský kulturní život.;Nadace pro dějiny kultury ve střední Evropě;CZ;5357778;Mgr.;Jana;Franková;Jana;Perutková;1246623;0000-0002-7482-303X;AAL-2355-2020;;Raphaëlle;Legrand;;;;
Rybomorky (Myxozoa) představují evolučně starou skupinu zahrnující přes 2500 mikroskopických endoparazitů, způsobujících těžká onemocnění a významné ekonomické ztráty v akvakulturách a u volně žijících ryb. Vědomosti o interakce mezi hostitelem a těmito parazity je však značně omezené a v současné době neexistuje žádná skutečně účinná léčba. Cílem navrhovaného projektu je osvětlit význam protilátkové odpovědi proti této skupině parazitů pomocí unikátního modelu infekce kapra obecného rybomorkou Sphaerospora molnari. U nakažených ryb bude za využití širokého spektra imunologických, molekulárních a proteomických metod studována produkce specifických protilátek, stejně jako únikové strategie, které rybomorky využívají k inaktivaci efektorových funkcí protilátek. Tato data budou doplněna analýzou molekulárních mechanismů řídících interakci mezi imunitním systémem kapra a S. molnari. Znalosti získané dokončením projektu poslouží nejen k pochopení imunitní odpovědi ryb proti rybomorkám, ale přispějí i k porozumění vývoje imunitního systému ryb obecně.;Biologické centrum AV ČR, v. v. i.;CZ;1446621;Dr.;Tomáš;Korytář;;;;;;;;;;;;
Projekt je zaměřen na stadium únavové odolnosti metastabilních austenitických ocelí vyrobených pomocí selektivního laserového tání (SLM) s vysokou anisotropií vlastností. Tato technika může vyrobit materiály se složitou geometrií ale také s texturovanou mikrostrukturou. To přináší atraktivní možnost vyrábět materiály se směrovou závislost mechanických vlastností. Aktuální studie prokázaly závislost martensitické transformace na orientaci zrna vůči ose zatěžování. Projekt cílí na studium oceli vyrobené pomocí SLM metody se silnou texturou významně ovlivňující martensitickou transformaci. Únavová životnost spolu s aktivními deformačními mechanismy a indukovanou martensitickou transformací budou důkladně prostudovány pomocí pokročilých metod rastrovací elektronové mikroskopie. Dále bude usilováno o provedení měření pomocí neutronové difrakce s cílem kvantifikovat reziduální napětí, která je nutno vzít v úvahu při popisu kinetiky únavových trhlin. V průběhu projektu bude získán unikátní víceúrovňový pohled vedoucí k novým poznatkům hodnotných pro komunitu zabývající se 3D tiskem.;Ústav fyziky materiálů AV ČR, v. v. i.;CZ;6050956;Ing.;Miroslav;Šmíd;KAREL;OBRTLÍK;7704968;0000-0002-6258-473X;G-8907-2014;;;;;;;
Tento projekt se zabývá moderními směry udržitelnosti v odpadovém hospodářství a využitím (tj. implementací či vývojem) vhodných metod operačního výzkumu. Projektová žádost obsahuje rešerši současných přístupů, vymezuje aktuální problematiku v oblasti integrace oběhového a odpadového hospodářství a navrhuje nové přístupy v oblastech, které vyžadují vývoj nových modelů a metod. Výzkumná část obsažená v projektu je rozdělena do tří tématických částí, které jsou záměrně plánovány tak, že na sebe postupně navazují, respektive na výsledky z předchozích částí (tzv. pracovních balíčků, tj. working packages). Každý working package obsahuje popis motivace a nutnosti navrženého výzkumum, návrh vývoje příslušného modelu a diskuzi nutnonsti vývoje vhodného algoritmu pro případ implementace reálných (datově rozsáhlých) úloh. Narozdíl od jiných přístupů se náš přístup věnuje jak novým řešení jednotlivých úloh ale i jejich komplexnímu integrování (např. s využitím multi-objective modelů).;Univerzita Tomáše Bati ve Zlíně / Fakulta aplikované informatiky;CZ;5519608;Ing.;Dušan;Hrabec;Kjetil;Kåre Haugen;;;;;;;;;;
Projekt se bude zabývat studiem hliníkovo-ocelových plátů vyrobených metodou plynulého lití mezi válce a válcovaných za tepla. V těchto materiálech vzniká na rozhraní oceli a hliníku intermetalická spojovací vrstva, jejíž složení a tloušťka řídí finální vlastnosti plátu. Mikrostruktura a mechanické vlastnosti této vrstvy budou zkoumány metodami pokročilé řádkovací a transmisní elektronové mikroskopie, především in-situ ohřevem a tahovými zkouškami. Bude vyhodnocena souvislost mezi výslednými mechanickými vlastnosti plátu a jeho jednotlivých složek – hliník, intermetalická vrstva a ocel.;Univerzita Karlova / Matematicko-fyzikální fakulta;CZ;9521992;RNDr.;Michaela;Šlapáková;;;;;;;;;;;;
Projekt se zaměřuje na výzkum interakce biomolekul na površích diamantu pomocí pokročilých spektroskopických metod FTIR a XPS s využitím AFM, SEM a měření kontaktních úhlů. V rámci projektu budou použity aminokyseliny, větší biomolekuly jako peptidy a proteiny, a další látky přítomné v tělních tekutinách. Popis typu interakce pro jmenované biomolekuly a specificky ukončený diamantový povrch bude studován ve statickém i dynamickém režimu. Stresové faktory jako jsou vlivy pH, změny teploty nebo přítomnosti interferujících látek budou studovány in situ FTIR a XPS spektroskopií. Navržený model popisující interakci a stabilitu biomolekul na diamantovém rozhraní bude podpořen teoretickými modely z DFT simulací.;Fyzikální ústav AV ČR, v. v. i.;CZ;3411427;RNDr.;Pavla;Štenclová;Jan;Svoboda;4994299;0000-0002-4989-4274;E-4750-2014;;;;;;;
Dediferenciace a navození kmenovosti nádorových buněk jsou považovány za příčinu vzniku rezistence k protinádorové terapii, jež nevyhnutelně vede k relapsu onemocnění, metastatické progresi a úmrtí na nádor. Molekulární mechanismy, které podmiňují rezistenci nádorových kmenových buněk (CSCs), jsou však dosud málo objasněny, zejména u nádorů dětského věku, což brání odhalení efektivních přístupů léčby. Aktuální studie naznačují, že sebeobnova a přežití CSCs závisí na zvýšené dynamice mitochondrií, jejich dělení a degradaci skrze proces autofagie. Tento projekt vychází z našich pilotních výsledků a bude zkoumat, zda buněčný stres vyvolaný protinádorovou terapií může navodit kmenovost a rezistenci nádorových buněk skrze aktivaci signální kaskády vedoucí ke zvýšení mitochondriální dynamiky a autofagie. Pro ověření tohoto konceptu bude dále testováno, zda inhibice mitochondriální dynamiky brání v navození rezistence u solidních nádorů dětského věku. Získané poznatky významně přispějí k porozumění souvislosti mezi kmenovostí a rezistencí nádorů.;Masarykova univerzita / Přírodovědecká fakulta;CZ;6366252;RNDr.;Jan;Škoda;Renata;Veselská;1195271;;;;;;;;;
Získávání grantů je spojováno s pouze mírným narůstem výzkumného výkonu a impaktu, zatímco jeho nejvýraznější zdokumentovaný efekt spočívá ve vylepšení kariérního postavení badatelů. Granty rovněž mění způsob vědecké práce, např. stimulují spolupráci. Dosud však víme málo o vztahu mezi tematickými prioritami vědeckých oborů a udílením grantů. Projekt poskytne tento typ poznatků díky propojení scientometrické analýzy s posledními pokroky při rozpoznávání sémantických struktur, neboli témat, ve výstupech grantového a negrantového výzkumu evidovaných v českém Rejstříku informací o výsledcích. Po obohacení dat, např. o bibliometrické indikátory, a deskriptivním zmapování úlohy grantového financování dle různých oborů a institucí projekt přistoupí ke zkoumání efektů autorských a institucionálních prediktorů, např. gender či pozice ve spoluautorských sítích, na získávání grantů. V závěru budou v projektu vytvořeny modely, které budou zahrnovat výzkumná témata jako nezávislé proměnné, jež mohou pomoci vysvětlit rozdíly mezi grantovým a negrantovým výzkumem.;Filosofický ústav AV ČR, v. v. i.;CZ;8608210;PhDr.;Radim;Hladík;Tomáš;Dvořák;9888071;0000-0002-1855-1228;;;;;;;;
Folikulární lymfom (FL) je nejčastějším indolentním non-Hodgkinským lymfomem. Zásadní podíl na jeho vzniku mají mutace epigenetických regulátorů. Genom FL je postižen také rozsáhlými oblastmi amplifikací či delecí a oblastmi s izolovanou ztrátou heterozygozity, jejichž význam není zcela znám. S využitím integrativní genomiky jsme nalezli nový kandidátní gen lymfomageneze: PHIP (Pleckstrin Homology Domain Interacting Protein). PHIP leží na chromozomu (chr) 6q v oblasti, která je u FL nejčastěji postižena delecí (27 % nádorů) a předpokládá se, že propojuje ubikvitinaci a epigenetickou regulaci. Nejčastější oblast postižená ztrátou heterozygozity je na chr 16p (37 % FL nádorů) a zahrnuje CREBBP (CREB Binding Protein, histonová acetyl transferáza), u FL velmi často mutovaný gen. Plánujeme charakterizovat funkci PHIP proteinu obecně a ve vztahu k lymfomagenezi, jeho funkční interakci s epigenetickou regulací a popsat důsledky ztráty heterozygozity CREBBP proteinu v kombinaci s jeho mutacemi. Navrhovaná studie má velký potenciál popsat nové mechanismy podílející se na vzniku lymfomů.;Univerzita Karlova / 1. lékařská fakulta;CZ;2625237;MUDr.;Ondřej;Havránek;Marek;Trněný;7163045;0000-0002-6952-6073;;6701742782;;;;;;
Proteiny obsahující atomy transitních kovů neboli metaloproteiny hrají klíčovou roli pro přenos náboje v živých organismech. Elektronické vlastnosti metaloproteinů, důležité pro pochopení jejich funkčnosti i pro jejich využití v bioelektronice, jsou experimentálně studovány převážně elektrochemickými metodami, tedy na heterogenním rozhraní mezi elektrodou a proteinem. Přesná atomární a elektronová struktura těchto rozhraní je ovšem často nejasná, což znemožňuje detailnější chápání transportních procesů. Cílem tohoto projektu je vytvořit metodologii založenou na počítačových simulacích schopnou popsat vztah mezi adsorpční strukturou proteinu, jeho elektronovými vlastnostmi na rozhraní a kinetikou přenosu elektrického náboje v různých prostředích. Simulace budou realizovány pomocí technik klasické nerovnovážné molekulární dynamiky a kvantově mechanických přístupů především s využití teorie densitních funkcionálů. Projekt by měl přispět k vyjasnění mechanismu přenosu náboje na těchto rozhraních, jehož objasnění je důležité nejen z hlediska základního výzkumu, ale také pro aplikace.;Jihočeská univerzita v Českých Budějovicích / Přírodovědecká fakulta;CZ;1097318;RNDr.;Zdeněk;Futera;Jaroslav;Burda;3976041;0000-0001-9909-8797;;7005851222;;;;;;
Projekt je zaměřen na detailní studium vztahu kinetiky růstu krystalů s hodnotami viskozity a povrchové samodifúze v objemových vzorcích a tenkých vrstvách amorfních chalkogenidových materiálů. Samodifúze a viskozita bude studována pomocí měření „roztékání“ mikro/nano-struktur vtlačených do povrchu připravených vzorků. Získaná data budou srovnána s vikozitními daty získanými z termomechanických měření (objemové vzorky) a nanoindentačních měření (tenké vrstvy a objemové vzorky). Dále bude studován růst krystalů pomocí mikroskopických metod v objemu a povrchu objemových vzorků a v tenkých vrstvách. Získaná data rychlostí růstu krystalů, viskozit a difúzních koeficientů budou korelována a využita k popisu a predikci kinetiky krystalizace v amorfních materiálech, jež je důležitá pro jejich přípravu, zpracování a možné využití.;Univerzita Pardubice / Fakulta chemicko-technologická;CZ;9282076;Ing.;Jaroslav;Barták;Jiří;Málek;7657641;0000-0002-5864-0196;;;;;;;;
"Počítačem podporovaná syntéza je nový přístup k návrhu systémů, který automaticky transformuje formální specifikaci systému na jeho korektní implementaci. Tento přístup odstraňuje časovou náročnost klasického vývojového procesu, kdy je fáze implementace následována verifikační fází. V posledních letech se v oblasti návrhu systémů objevují nové výzvy související s aplikacemi, které vyžadují kvantitativní usuzování. Jedná se například o syntézu pravděpodobnostních programů či modelů, aproximované výpočty, nebo konstrukce biochemických modelů. Současné techniky syntézy však kvantitativní usuzování dostatečně nepodporují.

Cílem tohoto projektu je vývoj teoretických základů pro nové škálovatelné metody kvantitativní syntézy. Zaměříme se na využití syntézy řízené syntaxí a na dosud neprozkoumanou oblast spojení pokročilých metod formální kvantitativní analýzy s přístupy založenými na prohledávání stavového prostoru a technikami induktivní syntézy. Úspěšné řešení tohoto projektu znatelně rozšíří možnosti současných metod syntézy a přispěje k pokroku v oblasti automatizace návrhu systémů.";Vysoké učení technické v Brně / Fakulta informačních technologií;CZ;1846000;RNDr.;Milan;Češka;Luboš;Brim;6500773;;J-3268-2013;;;;;;;
Urbanismus opakovaně vzkvétal v různých kulturách minulosti už před globalizací a utvářel dlouhodobé společenské tradice a ekonomické vztahy. Vědy jako archeologie, sociální geografie a sociologie zdůrazňují klíčovou roli prostoru v městském způsobu života, která se uplatňuje bez ohledu na kulturní a společenská specifika. Klíčové charakteristiky urbánní morfologie v předkoloniálních městech byly transformovány kolonialismem a novými podmínkami danými společensko-ekonomickou proměnou. S použitím dokumentovaných a publikovaných dat ze tří kontinentů, východní a severní Afriky, Mexika a jižní Evropy tento projekt cílí formulovat, jak byly transformovány prostorově-materiální struktury cest, veřejných prostranství a rozmístění budov v daných regionech v předkoloniálním a koloniálním kontextu. Za užití empirické urbánní teorie, včetně metody prostorové syntaxe a analýz smyslového prostředí, bude vytvořena řada vizualizací, map založených na GIS a interpretačních analýz. Srovnání dat umožní identifikovat klíčové podobnosti a rozdíly ve v prostorových změnách.;Západočeská univerzita v Plzni / Fakulta filozofická;CZ;8804230;;Monika;Baumanová;Pavel;Vařeka;9133046;;;;;;;;;
"Tento juniorský projekt si klade za cíl zmapovat celosvětové šíření české literatury v knižní formě od konce druhé světové války do současnosti. Využívá k tomu kombinaci analýzy dat velkého rozsahu (Big Data) a kvalitativních metod sociologie a dějin překladu. Pro analýzu metadat o knihách projekt rozvine koncepty překladatelských kanálů a individuálních trajektorií, díky čemuž překoná dichotomii oficiální a neoficiální literární produkce a nabídne vyváženější, dynamický a vícevrstvý model mezinárodního šíření literatury, který postihne rozmanitost překladové produkce a způsobů mezinárodního šíření české literatury. V kvalitativních studiích se modely ""vzdáleného čtení"" propojí s textologickými a orálně-historickými pohledy na prezentaci a reprezentaci vybraných aspektů české literatury v překladu. Tento juniorský projekt poskytne ucelený pohled na globální šíření české literatury za uplynulých 75 let, včetně období Studené války, rozpadu Východního bloku, globalizace a evropské integrace, a rozvine digitální metody zkoumání globálních literárních systémů.";Ústav pro českou literaturu AV ČR, v. v. i.;CZ;1727109;Mgr.;Ondřej;Vimr;Gabriela;Veselá;4786270;;;;;;;;;
Replikace chromosomální DNA je fundamentální proces, který vyžaduje striktní regulaci k zajištění přesné a efektivní syntézy DNA a duplikaci celého genomu. V lidských buňkách jsou během S fáze buněčného cyklu koordinovaně aktivovány tisíce replikačních počátků a lokálně rozvolněná dvojvlákna DNA vytváří struktury zvané replikační vidličky. Regulace rychlosti postupu replikačních vidliček a aktivace replikačních počátků jsou hlavní způsoby které umožňují replikaci celé chromozomální DNA. Rychlost postupu replikačních vidliček je regulována několika mechanismy, zahrnujícími proteiny p53 a PARP1. Přes významnost tohoto procesu je známo velmi málo molekulárních mechanismů, které regulují rychlost replikační vidličky. Hlavním cílem navrhovaného projektu je objasnění regulačních drah a funkcí proteinů p53 a PARP1 v replikaci DNA.;Univerzita Palackého v Olomouci / Lékařská fakulta;CZ;4418174;Ing.;Pavel;Moudrý;Zdeněk;Hodný;6225616;;C-9384-2009;;;;;;;
"Projekt je zaměřen na přípravu, charakterizaci, a použití nových pokročilých katalyzátorů. Heterogenní katalyzátory budou obsahovat jednak katalyticky aktivní kovy v oxidu křemičitém (tzv. single site metalosilikáty, kov = Zr, Nb, Ta, Sn, Al; Lewisovsky kyselá místa) a jednak kovové nanočástice a nanoslitiny (kov = Ag, Cu, Ni, Zn; redoxní katalytická místa). Tyto materiály budou připraveny pomocí bezvodých syntéz a charakterizovány pomocí pokročilých analytických metod (včetně NMR v pevné fázi v kombinaci s DFT výpočty pro detailní popis katalyticky aktivních center a STEM/EDS pro mapování distribuce kovů v nanoslitinách). V heterogenní katalýze se zaměříme na studium přípravy 1,3-butadienu z ethanolu. Každý reakční krok bude studován jednotlivě, díky použití dobře definovaných katalyzátorů bude možné identifikovat aktivní, selektivní a stabilní katalytická centra pro jednotlivé reakce. Na základně těchto znalosti budou cíleně připraveny nové kompozitní katalyzátory.";Masarykova univerzita / Přírodovědecká fakulta;CZ;6119409;;Aleš;Stýskalík;Jiří;Pinkas;9689907;0000-0003-3478-0802;F-5140-2014;;;;;;;
"Mitoribozomy trypanosom se výrazně adaptovaly na nezvyklé vlastnosti genové exprese v mitochondriích těchto parazitických prvoků, což jsme my a další skupiny dokumentovali pomocí cryoEM. Kromě struktur velké a malé podjednotky (large and small subunit; LSU a SSU) mitoribosomu jsme z našich cryoEM dat získali i mapy dalších souvisejících komplexů ve velkém rozlišení. Jedna reprezentuje SSU v procesu biogeneze, a další dvě pravděpodobně LSU při biogenezi, a SSU během recyklační nebo pre-iniciační fáze. V tomto projektu vytvoříme atomové modely posledních dvou jmenovaných komplexů. Dále doplníme bohaté strukturní informace o funkční analýzy s cílem objasnit, proč probíhá sestavování SSU v kontaktu s mitochondriální membránou, jak jsou vysoce hydrofobní produkty translace vkládány do membrány, a proč se tunel, jímž se vznikající proteiny dostávají z ribozomu, větví a ústí na dvou místech. Výsledky výrazně rozšíří v současnosti omezené znalosti o biogenese mitoribozomů obecně, a povedou k pochopení specifických rysů mitochondriální translace u trypanosom.";Biologické centrum AV ČR, v. v. i.;CZ;4231015;Mgr.;Ondřej;Gahura;František;Půta;8000964;;;;;;;;;
"Tropické cyklóny (TC) výrazně ovlivňují východní Asii; během posledních desetiletí zde došlo k výraznému zvýšení intenzity a velikosti jimi zasaženého území. Tyto změny mají výrazné sociálně-ekonomické dopady a lesní ekosystémy nám poskytují možnost je studovat. Tento projekt poskytne nové informace o dlouhodobé a velkoplošné aktivitě TC na základě analýz několika letokruhových parametrů (šířka letokruhu, izotopy kyslíku, hustota a anatomie dřeva). Tyto detailní záznamy nám umožní rekonstruovat aktivitu TC a přiřadit změny v aktivitě TC konkrétním klimatickým faktorům. Kromě toho budeme zkoumat komplexní dopady TC na lesní ekosystémy. Určíme vliv TC na strukturu lesa a dále zjistíme míru odolnosti velkého počtu druhů stromů a celých lesních ekosystémů na narušení TC a identifikujeme možné změny v několika indexech odolnosti lesa na změny v aktivitě TC. Projekt rozšíří náš dlouhodobý mezinárodní výzkum a současnou rozsáhlou databázi o růstu stromů a struktuře lesa.";Botanický ústav AV ČR, v. v. i.;CZ;8017069;RNDr.;Jan;Altman;Jiří;Doležal;9868348;;;;;;;;;
Hnízdní parazitismus ptáků je intenzivně zkoumán především u obligátních hnízdních parazitů. Mnohem méně pozornosti je ale věnováno konspecifickým hnízdním parazitům, tedy těm, kteří také snáší svá vejce do cizích hnízd, ale staví si i hnízda vlastní. Jedním z nich je vlaštovka obecná (Hirundo rustica), náš modelový druh pro studium této rozmnožovací strategie. Výzkum bude probíhat v populacích, které jsou dlouhodobě sledovány a kde jsou všichni jedinci individuálně značeni. Hlavním cílem projektu je zjistit, co vede některé jedince k hnízdnímu parazitismu, a naopak kteří jedinci se stávají hostiteli. Dále budeme zkoumat adaptace, které si parazité a hostitelé vyvinuli v souvislosti s hnízdním parazitismem. Nakonec se budeme věnovat důsledkům parazitismu („cost and benefits“) pro parazity a hostitele vyjádřené jejich celkovou reprodukční úspěšností („fitness“). Naše výsledky přinesou unikátní informace o konspecifickém hnízdním parazitismu a přispějí k obecnému porozumění ekologie a evoluce hnízdního parazitismu.;Ústav biologie obratlovců AV ČR, v. v. i.;CZ;2156563;Mgr.;Michal;Šulc;Marcel;Honza;8404038;0000-0003-2441-1376;A-1123-2011;7004310361;;;;;;
Polární prach (PP) představuje zásadní hrozbu pro klima a biodiverzitu v Arktidě a na Antarktidě.  Zdrojové oblasti PP zaujímají plochu >500,000 km2 a představují >5% globální distribuce pouštního prachu. PP umocňuje klimatickou změnu zpětnou vazbou prach-sníh/ledovec (redukce albeda, tání po depozici prachu) a přímo i nepřímo (mikrofyzika oblaků) ovlivňuje radiační vlastnosti atmosféry.  Bouře PP zhoršují kvalitu vzduchu s negativními následky pro lidské zdraví, narušují ekonomiku omezeními v dopravě a narušují křehké ekosystémy zvýšenou erozí. PP je přesto opomíjen jako látka s dopadem na klima v modelech systému Země a nevydávají se varování před extrémními událostmi k zajištění bezpečnosti. HLD-CHANGE podloží vědecké poznatky pro rozvoj opatření na omezení rizik, které PP způsobuje na lidské zdraví a životní prostředí (monitoring kvality vzduchu, fyzikální/chemické/optické vlastnosti PP, předpovědi/varování PP, změny sněhu/ledu, reakce mořského ekosystému), a zároveň identifikuje možnosti plynoucí ze změn klimatu na snížení negativních vlivů PP v polárních oblastech.;Česká zemědělská univerzita v Praze / Fakulta životního prostředí;CZ;8078289;;Pavla;Dagsson Waldhauserova;;;;;;;;;;;;
Tento projekt bude systematicky studovat téma kombinování metod strojového učení se “state-of-the-art” automatickými dokazovači vět zaločnými na saturaci. Naším konečným cílem je zvýšit výkon těchto dokazovačů na široké škále úloh, měřených na standardních benchmarcích z oblasti automatického uvažování a v oblastech jako matematika a verifikace software. Ze zvýšení výkonu dokazovačů budou okamžitě benefitovat odborníci v oblasti formálního uvažování s řadou aplikací. Navrhované téma je taktéž velmi zajímavé jako otázka výzkumu obecné umělé inteligence. Úspěšné kombinace statistických metod a symbolické umělé inteligence jsou stále poměrně vzácné a je dobře známo, že dokazování vět v logice prvního řádu je nerozhodnutelné. To vyvolává řadu otázek jak o praktických tak teoretických limitech existujících učících metod pro úlohy spojené s uvažováním.;České vysoké učení technické v Praze / Český institut informatiky, robotiky a kybernetiky;CZ;7669844;RNDr.;Martin;Suda;Roman;Barták;8318573;0000-0002-6717-8175;N-8554-2017;6701669812;;;;;;
Cílem tohoto projektu je přínos teoretických základů pokročilých spektroskopií, jako je přirozený a magnetický cirkulární dichroismus a elektronová paramagnetická rezonance, sloučenin tranzitních kovů a lanthanoidů, které se vyznačují velmi složitou elektronovou strukturou. Projekt se zaměří především na vývoj nových přístupů a nástrojů v oblasti 'ab initio' teoretické spektroskopie a jejich aplikace na náročné chemické a fotofyzikální problémy týkající se mono- a binukleárních komplexů tranzitních kovů, aktivních míst metaloproteinů či systémů obsahujících ionty lanthanoidů. Dále se budeme podílet i na nezbytných experimentálních měřeních. Kromě přispění k porozumění elektronové struktuře a spektroskopii komplexních molekulárních systémů se na závěr budeme zabývat otázkou, zda jsou současné teoretické předpovědi spektroskopických parametrů přesné natolik, aby je bylo možné použít k rozluštění reakčních mechanismů metaloproteinů, jakými jsou například nehemové HmaS a HPPD obsahující jedno železo.;Ústav organické chemie a biochemie AV ČR, v. v. i.;CZ;3215067;Mgr.;Jakub;Chalupský;Zdeněk;Havlas;6799213;0000-0002-8369-7303;B-2164-2012;;;;;;;
Dosavadní výzkum poukazuje jen na malý pokrok směrem ke komunitním pobytovým službám pro osoby se zdravotním postižením v evropských zemích, jakož i na nedostatek dostupných dat pro možnost jejich posuzování v čase. Projekt ROBIN spojuje kvalitativní a kvantitativní výzkumné metody, aby prozkoumal dostupnost, povahu a kvalitu služeb komunitního bydlení pro lidi s mentálním postižením v České republice. Shromážděné údaje nám umožní prozkoumat, jak dobře služby splňují definici komunitních služeb a jak jsou lidé s mentálním postižením podporováni, aby byli skutečně plnohodnotnými a aktivními občany ve svých komunitách, a jak jsou naplňována jejich práva podle článku 19 Úmluvy OSN o právech osob se zdravotním postižením. Předkládaný výzkum, jako jeden z prvních 1) systematicky mapuje poskytování, povahu a kvalitu služeb pro uvedenou skupinu lidí a 2) zkoumá, co je v praxi nezbytné pro dosažení změny. To bude mít následně potenciál ovlivnit vývoj nástrojů pro monitoring a další rozvoj komunitních pobytových služeb nejen v České republice, ale i v mezinárodním měřítku.;Západočeská univerzita v Plzni / Fakulta pedagogická;CZ;5531470;Mgr.;Šárka;Káňová;Jan;Šiška;7031165;0000-0003-2379-2285;;;;;;;;
Deazaflavin F420 je redoxní kofaktor, který se liší od běžných flavinů a nikotinamidů jak fyzikálně-chemickými vlastnostmi, tak taxonomickou distribucí. Centrálně metabolická role oxidoreduktáz využívajících kofaktor F420 byla obsáhle popsána u methanogenů a dalších archeí, zatímco u bakterií je současný stav poznání v této oblasti neprobádaný. V rámci předchozího projektu se našemu týmu podařilo funkčně objasnit dosud první skupiny F420 závislých reduktáz z LLHT (z angl. luciferase-like hydrid transferase) proteinové rodiny, které se účastní biosyntézy biologicky aktivních metabolitů aktinobakterií. Současně se podařilo odhalit stovky funkčně dosud neznámých homologů z téže rodiny, které jsou kódovány zejména u kmenů aktinobakterií a chloroflexů. Tyto proteiny se účastní biosyntézy dosud neznámých speciálních metabolitů nebo hrají dosud neznámou roli v centrálním metabolismu. Cílem projektu je porozumět úloze těchto proteinů a souvisejícího metabolismu pomocí mj. inaktivačních experimentů, necílené hmotnostně spektrometrické metabolomiky a testů s rekombinantními proteiny.;Mikrobiologický ústav AV ČR, v. v. i.;CZ;2857693;Mgr.;Zdeněk;Kameník;Karel;Nesměrák;2950677;0000-0001-5460-5273;A-4132-2018;6603077132;Jana;Olšovská;9100199;0000-0003-4938-3666;;7801485234
Diverzita rostlinných metabolitů je jedním z klíčových faktorů ovlivňujících interakce mezi hmyzem a rostlinami. Zodpovězení otázky „Proč obranné metabolity rostlin vykazují takovou diverzitu?“ je proto zásadní pro pochopení ekologických procesů, které formují složení a diverzitu společenstev hmyzu a rostlin. Naším cílem je využít druhově bohaté a ekologicky dominantní vrby ke studiu mechanismů, pomocí nichž se diverzita obranných metabolitů rostlin vyvíjí. Porovnání chemické obrany a společenstev hmyzu mezi sympatrickými a alopatrickými druhy vrb nám umožní ukázat, jak tlak ze strany místních společenstev herbivorů přispívá k diverzifikaci a divergenci obrany mezi různými druhy vrb. Data získaná pomocí experimentů ve sklenících následně ukáží, jak je celková diverzita chemické obrany vrb formována jednotlivými interakcemi s herbivory a jejich specificitou. Tento kombinovaný přístup zahrnující terénní studie, manipulativní experimenty v kontrolovaných podmínkách a nejmodernější analytické metody umožní ukázat, jak vzniká diverzita chemické obrany rostlin.;Biologické centrum AV ČR, v. v. i.;CZ;1715798;RNDr.;Martin;Volf;Vojtěch;Novotný;4876954;0000-0001-7918-8023;G-9434-2014;;;;;;;
Pražské souměstí představovalo ve středověku centrum země, sídelní město vládnoucí dynastie a na poli obchodu také hlavní město Českého království. V rámci projektu bude zkoumáno, analyzováno a vyhodnoceno obchodní, hospodářské a společenské postavení pražských měšťanů v ekonomickém prostoru střední Evropy ve 13. až 15. století. Při výzkumu daného tématu nelze pominout ani účast pražských měšťanů na těžbě stříbra a vývozu pražských grošů do zahraničí, jejich tuzemské i mezinárodní obchodní kontakty nebo úvěrové možnosti pražských Židů. Základním pilířem výzkumu budou písemné prameny hospodářské povahy pocházející z českých a zahraničních archivů. Projekt se zaměří na otázky, které z dochovaných pramenů přímo nevyplývají. Jedná se zejména o sledování skutečného majetkového zázemí pražských měšťanů, kupecké mentality, sociálních sítí uvnitř dané společenské skupiny v rámci města nebo v přeshraniční perspektivě. Výsledky budou publikovány samostatně i jako součást dvou odborných syntetických publikací.;Filosofický ústav AV ČR, v. v. i.;CZ;9186697;PhDr.;Martin;Musílek;Josef;Žemlička;2329514;;;;;;;;;
Alostericky modulované molekulové motory se účastní mnoha klíčových procesů v bakteriálních i eukaryotních buňkách. Sec translocon je membránový proteinový komplex, který slouží k transportu preproteinů skrze membránu nebo je do ní integrován. Bakteriální translocon se skládá ze dvou hlavních částí, cytosolické ATPázy SecA a membránového kanálu SecYEG. Naše předběžná data indikují, že Sec translokon funguje jako nový hybridní typ stochasticky spřaženého molekulového motoru. V tomto modelu procesivní SecA moduluje energetický profil kanálu SecYEG, který se chová stochasticky a je alostericky modulován vazbou nukleotidů. Cílem projektu je zmapovat kompletní alosterickou síť regulující translokaci proteinů skrz Sec translokon za použití jedno-molekulových metod v kombinaci s in silico analýzou.;Jihočeská univerzita v Českých Budějovicích / Přírodovědecká fakulta;CZ;9562176;;Tomáš;Fessl;František;Vácha;9811052;0000-0002-1738-8764;G-9555-2014;;;;;;;
Cílem projektu je rozvinout teorii Koopmanova operátoru směrem k data-driven algoritmům návrhu řízení pro komplexní rozsáhlé nelineární dynamické systémy. Jde o v současné době velmi aktuální téma základního výzkumu, což lze doložit bibliometrickými daty z posledních let, zájmem špičkových výzkumníků z oblasti matematické teorie operátorů (například Mihaie Putinara), výzkumem směřujícím k aplikacím v moderních netradičních oblastech, a též například faktem, že na konferenci SIAM Conference on Dynamical Systems 2019 je ohlášeno 11 sekcí s tematikou Koopmanova operátoru. Z pohledu potenciálních aplikací se jako velmi slibné jeví budoucí uplatnění výsledků v oblastech neurověd, energetiky, klimatického výzkumu a sociálních sítí, pod zastřešujícím rámcem komplexních nelineárních dynamických systémů, na který lze koncept Koopmanova operátoru úspěšně nasadit.;České vysoké učení technické v Praze / Fakulta elektrotechnická;CZ;1629107;Ing.;Milan;Korda;;;;;;;;;;;;
Karcinom pankreatu (KP) je jedním z nejzhoubnějších maligních onemocnění s velmi malou nadějí na delší přežití. V nedávné době bylo ukázáno, že agresivita KP koreluje se sníženou mitochondriální funkcí, příčiny této souvislosti ale nejsou příliš prozkoumány. Cílem projektu je najít funkční závislost mezi potlačenou aktivitou oxidační fosforylace v mitochondriích (OXPHOS) a TGFb/SMAD4 signalizační dráhou, která výrazně zvyšuje metastatický potenciál rakovinných buněk. Jelikož je SMAD4 inaktivován asi u 50% případů KP, stanovíme, jaké jsou důsledky ztráty SMAD4 z hlediska OXPHOS a metastatického potenciálu KP. Popíšeme, jak SMAD4 ovlivňuje citlivost k mitochondriálně cílené léčbě, kterou jsme nedávno navrhli. Navíc se budeme zabývat možnými strategiemi, jak předejít vzniku rezistence KP k OXPHOS inhibitorům. Tento projekt zhodnotí, jakým způsobem změněná aktivita OXPHOS zvyšuje agresivitu KP. Výsledkem bude navržení SMAD4 jako diagnostického markeru pro léčbu KP pomocí mitochondriálně cílené terapie.;Biotechnologický ústav AV ČR, v. v. i.;CZ;9951377;Mgr.;Štěpána;Boukalová;Viktorie;Vlachová;4275098;0000-0002-8621-0935;Q-2040-2019;7004351745;;;;;;
Noční kvetení je zajímavým tématem pro studium rostlinné speciace.  Úzce souvisí s nápadnou změnou v morfologii květů, která se podílí na tvorbě druhové bariéry u nočně kvetoucích druhů. U těch se předpokládá diversifikace od jejich ve dne kvetoucích předků. Projekt se bude věnovat studiu morfologické a ekologické rozmanitosti v rámci rychle radiující čeledi zázvorovitých (Zingiberaceae), u níž došlo, v průběhu její evoluce, nejméně u čtyř různých rodů k přechodu z denního na noční kvetení. Nejdříve se zaměříme na popis variability květů s cílem nalézt znaky, které jsou pro noční kvetení v rámci čeledi specifické. Poté, za využití genetických dat reprezentujících velkou část genomu a transkriptomu, budeme ověřovat hypotézu, zda je noční kvetení u nepříbuzných druhů stejnou evoluční odpovědí na podobné selektivní tlaky.;Botanický ústav AV ČR, v. v. i.;CZ;6455549;;Eliška;Záveská;Tomáš;Fér;1183427;0000-0002-0126-3684;A-9991-2008;23087969100;;;;;;
Projekt je zaměřen na parlamentní projevy poslanců v Poslanecké sněmovně PČR po roce 2002. Na základě dvou hlavních teoretických motivací poslanců (vote-seeking, policy-seeking motivace) chce zodpovědět otázky, jaké jsou vlastnosti projevů poslanců, jaké vlastnosti (na institucionální, stranické a individuální úrovni) je ovlivňují, a jak vlastnosti projevů ovlivňují výsledky procesu přijímání zákonů. Projekt bude klást důraz na roli stranických charakteristik na projevy poslanců. V rámci projektu bude zkonstruován dataset projevů a jejich vlastností, data budou získána z veřejných zdrojů, část dat bude nakódována manuálně s pomocí studentských asistentů. Pro analýzu vlastností projevů a jejich vlivu v různých fázích procesu přijímání zákonů budou využity kvntitativní statistické metody. Pro validování výsledků kvantitativních analýz budou pomocí kvalitativních technik (rozhovory, proces-tracing) hlouběji prozkoumány motivace a cíle poslanců k práci na projevech.;Univerzita Hradec Králové / Filozofická fakulta;CZ;1090194;Mgr. et Mgr.;Petra;Svačinová;Miloslava;Rabišková;3102521;;;;;;;;;
Studium kvantových kapalin jako supratekuté hélium v blízkosti teploty absolutní nuly má dalekosáhlé důsledky pro pochopení základních fyzikálních zákonů, ale i praktické využití v senzorice a přesném řízení na kvantové úrovni. V tomto projektu budeme s využitím citlivých nanoelektromechanických zařízení (NEMS) zkoumat dynamiku supratekutého hélia s důrazem na souvislosti mezi jeho elementárními excitacemi a makroskopickou hydrodynamikou. Měření disipace NEMS nám umožní určit parametry tepelných excitací a ověřit univerzální zákony popisující jednotně dynamiku plynu tepelných excitací i klasických plynů. Společně s mikrofluidickými strukturami využijeme NEMS k řešení jedné z nejdůležitějších otázek v oboru kvantové turbulence – jak přesně se disipuje energie proudění v tekutině s nulovou viskozitou. Konkrétně plánujeme využít NEMS k experimentálnímu výzkumu Kelvinových vln na zachycených kvantovaných vírech, jejichž nukleace bude uvnitř mikrofluidických struktur probíhat kontrolovaným způsobem. Experimenty doplníme numerickými simulacemi pohybu kvantovaných vírů a tepelných excitací.;Univerzita Karlova / Matematicko-fyzikální fakulta;CZ;3731138;RNDr.;David;Schmoranzer;Ladislav;Skrbek;2994755;0000-0002-6016-1194;P-5146-2017;7004056826;;;;;;
"Přístroje pro měření elektrického pole jsou schopny zaznamenat nárazy prachových zrn na družice ve formě krátkých pulzů v elektrickém poli. Tento fakt poskytuje zajímavou možnost pro studium výskyt prachových zrn v různých částech sluneční soustavy. Navzdory probíhajícímu intenzivnímu výzkumu, který zahrnuje laboratorní a počítačové simulace, nejsou měřené signály stále kompletně pochopeny. Hlubší porozumění této metody je nezbytné pro její spolehlivé využití k detekci prachu ve vesmíru a ke snížení množství nesprávně identifikovaných případů.
V rámci tohoto projektu budeme detailně studovat data z různých družic, jako jsou MMS a RBSP které poskytují komplexní údaje o elektrickém poli současně v dipólové a monopolové konfiguraci a tato data porovnáme s daty z laboratorních měření pro komplexní porozumění procesům spojeným s dopadem prachu na družice a pro přesnější identifikaci těchto signálů v měřených datech. Získané znalosti budou následně použity pro měření výskytu prachových zrn v zemské magnetosféře a různých částech sluneční soustavy.";Univerzita Karlova / Matematicko-fyzikální fakulta;CZ;3875563;Mgr.;Jakub;Vaverka;Zdeněk;Němeček;5876265;0000-0002-8160-3051;O-5144-2017;7005059717;;;;;;
Spojení povrchem zesílené Ramanovy spektroskopie s elektroforetickými metodami se jeví jako slibná analytická metoda spojující vysokou separační účinnost s jednoznačnou identifikací látky. Přestože použití kovového nanomateriálu umožňuje značné zesílení Ramanova rozptylu, způsob jeho aplikace do velké míry omezuje přímé spojení s mikrokolonovými separačními metodami. V tomto projektu navrhujeme uspořádání založené na kapalinovém spoji, který je běžně používaný ke spojení separačních metod s hmotnostní spektrometrií, kde je využíván pro přívod sprejovací kapaliny usnadňující ionizaci elektrosprejem. V navrhované konstrukci bude sloužit k přívodu unikátních bimetalických nanočástic a vytvořený nanoeletrosprejový obláček bude místem detekce Ramanova rozptylu. Výhodou bimetalických nanočástic (obsahujících stříbro a železo) bude zesílení rozptylu společně se zvýšenou afinitou vůči fosforylovaným biomolekulám. Využitelnost systému bude demonstrována na analýze fosforylovaných biomolekul z buněk v různých fázích života, kdy je stupeň fosforylace důležitým ukazatelem stavu buňky.;Ústav analytické chemie AV ČR, v. v. i.;CZ;9286799;Mgr.;Jan;Přikryl;Jan;Preisler;9236333;0000-0002-9819-1284;B-2005-2009;;;;;;;
Kontaminanty životního prostředí jsou často spojeny se širokou škálou nepříznivých účinků na lidské zdraví. Řada studií dokazuje, že environmentální kontaminanty jako jsou například PCB nebo PBA způsobují oxidativní stres, narušení hematoencefalické bariéry, neuro-zánětlivá onemocnění, oslabení imunity a zvýšený výskyt bakteriálních onemocnění. Všechny tyto nepříznivé účinky na zdraví jsou spojeny s narušením přirozené imunity a příslušných buněčných signálních drah. Tento projekt se zabývá toxickým působením vybraných znečišťujících látek na TLR4 signální dráhu. Vzhledem k tomu, že polutanty z životního prostředí nikdy nepůsobí samostatně, věnuje tento projekt zvýšenou pozornost také směsnému účinku látek. Bude aplikován a dále rozvíjen nový matematický model pro predikci směsného působení a bude posouzen možný synergický nebo antagonistický účinek environmentálních směsí polutantů. Tento projekt identifikuje klíčové komponenty u směsného působení a také hodnotí rizika pro životní prostředí vztahující se k imuno-toxickým účinkům environmentálních polutantů.;Mikrobiologický ústav AV ČR, v. v. i.;CZ;6617271;RNDr.;Martin;Ezechiáš;Tomáš;Cajthaml;3861597;0000-0002-3393-1333;I-1971-2014;6601942737;;;;;;
Gastrointestinální hlístice, nejdůležitější paraziti ovlivňující živočišnou produkci, se staly rezistentní vůči všem třídám anthelmintik. Vývoj lékové rezistence může být podpořen zvýšenou expresí a aktivitou enzymů metabolizující léčiva. Redukce karbonylu představuje hlavní biotransformační cestu, jak deaktivovat anthelmintická léčiva flubendazol (FLU) u H. contortus. Metabolismus FLU byl porovnáván u citlivých (ISE) a rezistentních (IRE) kmenů, kdy IRE kmen mnohem více redukoval FLU než kmen ISE. Ačkoli je známo, že genom H. contortus se skládá ze 70 genů dehydrogenas/reduktas s krátkým řetězcem (SDR) a 24 aldo-keto reduktas (AKR), informace o jejich expresi a funkci stále chybí. Cílem tohoto projektu je analyzovat expresi enzymů SDR/AKR u dospělých kmenů ISE a IRE pomocí bioinformatických, transkriptomických a proteomických nástrojů. Reduktasa(y) zodpovědná za vyšší biotransformaci FLU v rezistentních kmenech budou dále charakterizovány, bude připravena jejich rekombinantní forma a budou testovány potenciální inhibitory.;Univerzita Karlova / Farmaceutická fakulta v Hradci Králové;CZ;2969416;RNDr.;Lucie;Raisová Stuchlíková;;;;;;;;;;;;
Efektivita, s jakou půdní mikroorganismy využívají dostupný organický substrát (označovaná akronymem CUE), rozhoduje ve svém výsledku o tom, zda půda zadržuje, nebo ztrácí uhlík (C). CUE je definována jako podíl množství C vstupujícího do buňky využitého na tvorbu buněčných produktů a představuje důležitý parameter současných biogeochemických matematických modelů. Vliv různých půdních vlastností na hodnotu CUE však dosud není uspokojivě vysvětlen. V rámci tohoto projektu  navrhujeme dlouhodobý inkubační pokus. Jeho cílem je studovat vliv redoxního potenciálu půdy a koncentrace anorganických akceptorů elektronů na CUE pomocí sledování řady chemických, izotopových, genetických, mikrobiálních a biochemických charakteristik dvou půd a to na jemné časové škále. Použité půdy díky historickému zatížení kyselými depozicemi a rozdílnému obsahu železa představují v kontextu navrhovaného projektu ideální studijní subjekt. Hodnocení vlivu obou faktorů na hodnotu CUE bude kvantitativně stanoveno pomocí matematického modelu, který zohledňuje proměnlivé chemické složení půdní mikrobiální biomasy.;Jihočeská univerzita v Českých Budějovicích / Přírodovědecká fakulta;CZ;8110107;RNDr.;Petr;Čapek;Michal;Hocek;6659160;0000-0002-1113-2047;A-9665-2008;;;;;;;
Cílem projektu je vytvoření výzkumné skupiny zaměřené na tzv. houbovou krystalografii. Podstatou metody je napuštění obtížně krystalizující látky do matrice obsahující periodicky rozmístěné dutiny. Tímto způsobem získá studovaná látka translační periodicitu nezbytnou pro její analýzu difrakčními metodami. Houbovou krystalografii aplikujeme na studium aktivních farmaceutických substancí (API) napuštěných do metal-organických sítí (MOF). Připravíme kvalitní monokrystaly studovaných sítí a budeme podrobně zkoumat proces napouštění a vliv zvolených podmínek na krystalinitu sítě, která je zásadní pro získání kvalitní strukturní informace. Proces napouštění bude optimalizován pro analýzu karboxylových kyselin, široce zastoupených mezi nesteroidními antiflogistiky, a antivirotik. Pozornost věnujeme postsyntetickým modifikacím MOF na krystalové houby adaptované pro nukleosidy a iontové API. Tato práce objasní průběh procesu napouštění, odhalí dosud neznámé krystalové struktury API, usnadní procesy při vývoji nových farmaceutických substancí a umožní studovat i jiné nekrystalizující molekuly.;Fyzikální ústav AV ČR, v. v. i.;CZ;5642272;Ing.;Václav;Eigner;;;;;;;;;;;;
Bude navrženo a sestaveno zařízení pro měření rychlosti nanočástic připravených pomocí plynového agregačního zdroje. Budou zkoumány metody ovlivňování rychlosti produkovaných nanočástic a následně chování nanočástic při dopadu na různé druhy substrátů s různou rychlostí a úhlem dopadu. Budou použity různé druhy nanočástic lišících se svými vlastnostmi od plasmově polymerních po kompozitní nanočástice. Při jejich interakci se substráty bude zkoumáno především, kdy dojde k jejich implantaci, adhezi k substrátu, nebo odrazu v závislosti na složení a vlastnostech nanočástic a na struktuře, složení a dalších vlastnostech substrátu. Ze substrátů budou zkoumány jednak tradiční hladké a tvrdé substráty jako sklo a křemík, dále měkké substráty jako polymery a nakonec vysoce strukturované vláknité substráty jako textilie, či tkaniny.;Univerzita Karlova / Matematicko-fyzikální fakulta;CZ;8465533;RNDr.;Pavel;Solař;Hynek;Biederman;9253378;0000-0003-4061-8481;P-9308-2017;7006469686;;;;;;
Cílem projektu je navrhnout a teoreticky studovat nové mechanismy, které mohou vést k mutagennímu požkození DNA. Zaprvé, budeme studovat formování rezonancí ve srážkách nízkoenergetických (< 15 eV) elektronů s elektronicky excitovanými analogy dimerů nukleových bází DNA (excimery). Zadruhé, budeme studovat tvorbu nových typů stavů přenosu náboje v malých molekulových dimerech pomocí ultrakrátkých pulzů UV záření. V tomto procesu je jeden z monomerů ionizován UV zářením a volný elektron je následně zachycen na druhém monomeru v metastabilním stavu, který se může následně rozpadnout autoionizací nebo rozbitím molekuly. Budeme studovat vlastnosti interakce nízkoenergetických elektronů s excimery a efektivitu generování stavu přenosnu náboje v kontinuu a závislost těchto procesů na geometrii dimeru a popisu korelace/polarizace. Výpočty budou provedeny pomocí Molpra a nedávno vylepšených verzí časově-nezávislé a časově-závislé implementace ab initio molekulové R-maticové metody.;Univerzita Karlova / Matematicko-fyzikální fakulta;CZ;3792297;Mgr.;Zdeněk;Mašín;;;;;;;;;;;;
Projekt cílí na pochopení základních principů molekulového rozpoznávání, které je jedním ze základních kamenů biochemického výzkumu. Strukturní biologie sice poskytuje značné informace o funkci a interakci molekul v živých buňkách, ale není doposud známo, jak tisíce proteinů v databázích dokáží rozpoznávat své přislušné ligandy. Cílem tohoto projektu je tento proces objasnit na úrovni všech proteinů se známou terciární strukturou (celé PDB databáze). K dosažení tohoto cíle bude potřeba vyvinout nový heuristický algoritmus pro analýzu transportních cest ve flexibilních molekulách proteinů. Tyto algoritmy budou implementovány v nové verzi in house softwarového nástroje CaverDock. Výstupem tohoto projektu bude vylepšený software pro masivní analýzu transportních procesů v proteinech, webový nástroj zpřístupňující CaverDock širší odborné veřejnosti a pochopení základních principů uplatňujících se při rozpoznávání molekul uvnitř živých buněk.;Masarykova univerzita / Přírodovědecká fakulta;CZ;2652773;Mgr.;David;Bednář;Jiří;Damborský;1030175;0000-0002-7848-8216;H-3799-2012;;;;;;;
"Mechanosignalizace reguluje širokou škálu procesů jako je migrace, proliferace a specializace
buněk. Způsob, jakým je mechanický stimul převeden na biologickou odpověď ovšem zůstává
nejasný. S použitím myši nesoucí deleci plektinu ve střevním epitelu (KO) jsme zjistili, že plektin,
univerzální cytoskeletální linker, reguluje cytoarchitekturu a organizaci jaderného obalu
střevních epiteliálních buněk (CECs). Absence plektinu navíc poškozuje uspořádání CECs v
kryptě a narušuje rovnováhu mezi jejich proliferací a diferenciací, která je přísně kontrolována.
Hlavním cílem tohoto projektu je detailní analýza mechanismu, kterým plektin reguluje strukturu
cytoskeletu, uspořádání mezibuněčných spojů a organizaci jaderného obalu. S využitím
kondicionální KO myši a plektin-deficientních lidských buněčných linií objasníme (i) jak plektin
ovlivňuje složení jaderného obalu, (ii) jak se změní genová exprese, a (iii) jak se tyto změny
projeví v proliferaci, diferenciaci a karcinogenezi.";Ústav molekulární genetiky AV ČR, v. v. i.;CZ;6705952;Mgr.;Alžběta;Krausová;Radim;Polčák;5496489;0000-0002-5295-0855;AAE-9141-2021;24167426400;;;;;;
Horizontální genový transfer (HGT) zahrnuje přenos genů mezi nepříbuznými organismy. Recentní studie naznačují, že HGT je důležitým zdrojem evolučních novinek u eukaryot, kterým usnadňuje adaptaci na život v nových prostředích. Význam HGT v eukaryotické evoluci a v evoluci anaerobního způsobu života je nicméně stále předmětem vzrušených debat. Navrhovaný projekt se zaměřuje na roli a dopad HGT s využitím skupiny Heterolobosea jako modelu. Příslušníci této skupiny jsou geneticky i morfologicky značně diverzifikovaní a obývají celou škálu prostředí včetně anoxických sedimentů, útrob živočichů, hypersalinních habitatů a termálních pramenů. Pomocí analýzy transkriptomických a genomických dat ze zástupců všech hlavních linií této skupiny budou identifikovány případy HGT původem z prokaryot i eukaryot. Původ těchto událostí pak bude interpretován v kontextu rekonstruované fylogeneze celé skupiny. Bude určen počet HGT u heteroloboseí s důrazem na geny uplatňující se v anaerobióze a následně bude porovnán význam genů získaných HGT s těmi, které byly zděděny od společného předka.;Univerzita Karlova / Přírodovědecká fakulta;CZ;4152573;Mgr.;Tomáš;Pánek;Ivan;Čepička;2945967;0000-0002-4322-0754;M-6993-2017;6508007784;;;;;;
"Estrogeny jsou skupinou steroidních hormonů pojmenovaných podle jejich role v estrálním
cyklu. Ačkoli byly estrogeny pokládány za především samičí hormony, již dlouhou dobu je
známa jejich důležitá role v regulaci samčích reprodukčních funkcí. V našich předchozích
studiích jsme popsali významný vliv několika typů přirozených a umělých estrogenů na různé
fyziologické aspekty testes a spermií. Přes velké množství informací o vlivu estrogenů na samčí
reprodukci, jejich epigenetický vliv na proces spermatogeneze a jeho fyziologické konsekvence
zůstávají z velké části neprobádány. Předkládaný projekt si proto klade za cíl studovat vliv
přirozených a umělých estrogenů na proces protaminace, ustanovení epigenetických profilů
testikulárních buněk včetně spermií a zhodnotit míru dědičnosti vyvolaných změn a míru
ovlivnění časného embryonálního vývoje. Předpokládaným výstupem předkládaného projektu je
přinést nová významná zjištění o hormonální regulaci epigenetických procesů v samčím
organismu.";Biotechnologický ústav AV ČR, v. v. i.;CZ;6199100;;Lukáš;Děd;Jana;Pěknicová;4192567;;H-6736-2014;;;;;;;
Navrhovaný tříletý výzkumný projekt rozšiřuje dosavadní bádání ve sféře sociálních dějin lékařství o nové tematické zaměření. Definování analytického problému zahrnuje nezbytnou rozsáhlou heuristickou aktivitu směřovanou k ustavení databáze relevantní pro sledování vývoje obou stran procesu léčebné terapie – lékařů a jejich pacientů – mezi lety 1769-1992. Reálie praktické interakce budou analyzovány ze dvou základních metodologických hledisek. Diskurzivní analýzou performativity rolí pacienta a lékaře budou stanoveny determinující faktory pro utváření rolí v léčebném poli, na straně druhé fenomenologicky orientovaná analýza individuálních referencí pacientů i lékařů bude interpretovat vzájemné reflexe pozic obou stran v průběhu léčebného a diagnostického procesu, i mimo něj. Teorie performativity Judith Butler bude v tomto případě využita pro analýzu vtělované sociální praxe lékařských praktiků i jejich klientely. Potenciální subjektivní reakce na kulturně determinující diskurzivní formace pak bude založena na metodologii fenomenologie tělesnosti Maurice Merleau-Pontyho.;Univerzita Pardubice / Fakulta filozofická;CZ;2702002;Mgr.;Vladan;Hanulík;Milena;Lenderová;6639909;0000-0003-2632-3476;;;;;;;;
V tomto projektu navrhujeme studovat generativní relační modely. Navrhovaný projekt konkrétně sestává ze čtyř hlavních částí. První z těchto částí je práce na teoretických základech generativních modelů statistického relačního učení, což je nezbytné vzhledem k neuspokojivému stavu teorie učení v této části strojového učení. Druhou částí je vytvoření nového přístupu, který navrhujeme a provizorně nazýváme neurální Markovská logika a který by měl kombinovat schopnost Markovské logiky modelovat různrorodé relační domény se schopností neuronových sítí efektivně se učit reprezentace dat. Třetí částí jsou relační variační autoenkodery, které by měly kombinovat efektivnost tzv. lifted inference pro modelování velmi symetrických distribucí se schopnostmi tzv. “lifted relational neural networks” (které jsme již dříve navrhli) efektivně se učit reprezentace relačních dat. Poslední čtvrtá část se pak týká právě dalšího vývoje “lifted relational neural networks” tak, aby je bylo možné co možná nejefektivněji použít pro generativní modelování relačních dat.;České vysoké učení technické v Praze / Fakulta elektrotechnická;CZ;3236080;Ing.;Ondřej;Kuželka;;;;;;;;;;;;
"Nové analytické metody jsou konstantně implementovány v histologické analýze kožních tumorů, nejčastější formy malignity. Tyto metody jsou pak využity společně pro získání kompletního vhledu do biologických procesů vedoucích ke vzniku a šíření lézí v tkáni, jejich typů a okrajů. Spektroskopické techniky jsou využity pro získání chemické informace o složení vzorku; spektroskopie laserem buzeného plazmatu pak přímo pro mapování rozložení prvků v řezu měkké tkáně. Avšak, nejvíce limitující faktor zabraňující rozšíření této technologie v klinickém výzkumu je spjatost samotné analýzy s porozuměním komplexních fyzikálních procesů laserové ablace a následného vývoje plazmatu. V tomto projektu budeme studovat jednotlivé parametry ovlivňující interakci laserového záření s měkkou tkání tak, abychom blíže pochopili podstatu procesů probíhajících v laserem buzeném plazmatu ve vztahu k nejlepšímu možnému analytickému výkonu využívané techniky. S ohledem na unikátnost lidských vzorků budeme využívat myší (prasečí) tkáň jako modelový vzorek.";Vysoké učení technické v Brně / Středoevropský technologický institut;CZ;2226162;doc. Ing.;Pavel;Pořízka;JOZEF;KAISER;6620477;;;;;;;;;
V důsledku nárůstu lékové rezistence mohou gram-pozitivní bakterie vyvolávat nebezpečné, obtížně léčitelné infekce. Projekt je zaměřen na studium nových, vysoce aktivních nízkomolekulárních látek účinných mj. vůči methicillin-rezistentním kmenům Staphylococcus aureus a vankomycin-rezistentním enterokokům, a to s odlišným mechanismem účinku a bez zkřížené rezistence s běžně užívanými antibiotiky. Na základě našich „lead“ struktur budou navrženy a syntetizovány nové molekuly s předpokládanými nízkými hodnotami minimálních inhibičních a baktericidních koncentrací a nízkou toxicitou pro eukaryotické buňky. Antimikrobiální účinnost bude potvrzena u klinických izolátů. Bude studován mechanismus účinku různými pokročilými metodami, např. studie depolarizace a integrity bakteriálních membrán či makromolekulární biosyntetický test. Budou hodnoceny také aktivita proti biofilmu a buněčný uptake. Nejslibnější deriváty budou podrobeny in vivo testům založeným na perspektivním modelovém organismu pro infekce Galleria mellonella.;Univerzita Karlova / Farmaceutická fakulta v Hradci Králové;CZ;5191378;doc. PharmDr. Mgr.;Martin;Krátký;Jarmila;Vinšová;2112884;0000-0002-3272-1158;A-9068-2008;6701677200;;;;;;
Nádory prsu a plic patří celosvětově mezi nejčastější příčiny morbidity i mortality v rámci onkologických onemocnění. Mnohočetná léková rezistence (MDR) představuje hlavní příčinu selhání standardní farmakoterapie u onkologických pacientů. Často je zprostředkována farmakokinetickými mechanismy, tj. efluxem cytostatika z buněk pomocí ABC lékových transportérů a/nebo jeho inaktivací biotransformačními enzymy. Cílená nízkomolekulární léčiva (CNL) způsobila revoluční změnu v protinádorové léčbě, pro většinu z nich však dosud nebylo detailně popsáno, zda figurují jako oběti nebo naopak modulátory farmakokinetických mechanismů MDR. V tomto projektu se zaměříme na studium interakcí nových CNL určených pro léčbu nádorů prsu a plic s lékovými transportéry a biotransformačními enzymy a definujeme jejich roli v MDR. Zjištěné poznatky by po převedení do praxe mohly poskytnout účinnější a bezpečnější léčbu mnoha onkologickým pacientům.;Univerzita Karlova / Farmaceutická fakulta v Hradci Králové;CZ;2159821;RNDr.;Jakub;Hofman;František;Štaud;2587211;0000-0001-6712-097X;F-4596-2010;6701837057;;;;;;
Pohlavní chromozomy, mechanismy jejich diferenciace a jejich role ve speciaci patří mezi nejzajímavější otázky současné evoluční genetiky. Srovnání evoluce pohlavních chromozomů mezi skupinami se samčím a samičím heterogametickým určením pohlavím nám může pomoci identifikovat obecné rysy tohoto procesu. Řád motýli (Lepidoptera) představuje největší skupinu se samičím heterogameticky určeným pohlavím. Na rozdíl od jiných skupin s chromozomálním určením WZ/ZZ jsou u motýlů časté fúze mezi pohlavními chromozomy a autozomy, což z nich dělá ideální modelový systém pro studium fixace v populacích nebo diferenciace takto vzniklých neo-pohlavních chromozomů. Předložený projekt kombinuje cytogenetické a genomické přístupy ke studiu role pohlavně antagonistických genů při vzniku neo-pohlavních chromozomů motýlů, sekvenčních změn zodpovědných za jejich cytogeneticky detekovatelnou degeneraci a jejich roli v reprodukční izolaci.;Jihočeská univerzita v Českých Budějovicích / Přírodovědecká fakulta;CZ;2784580;RNDr.;Petr;Nguyen;František;Marec;7468237;0000-0002-6745-5603;G-7943-2014;;;;;;;
Tento juniorský projekt se zaměřuje na studium mikrostrukturních a chemických změn v oxidických keramických materiálech při slinování za asistence elektrického pole (FAST). Mezi tyto technologie patří metody Spark Plasma Sintering (SPS) a Flash Sintering (FS). Při metodě SPS se vzorek zahřívá pulsy silného proudu a napětí je poměrně malé (okolo 10 V na všechny grafitové komponenty). Naproti tomu, my bychom se v projektu zaměřili na slinování metodou FS při elektrických polích větších než 10 V/cm, kdy je vzorek zahříván v peci bez zápustky a napětí se na vzorek přivede kontrolovaně při určité teplotě a času. U některých materiálů jsou během takovéhoto FAST slinování pozorovatelné chemické a mikrostrukturní změny. Ty bychom studovaly na modelovém materiálu CeO2 (čistém nebo dopovaném), který má ideální vlastnosti pro tyto experimenty (jednoduchá fcc struktura, vodič kyslíku, oxidační změna Ce4+ na Ce3+). Projekt pomůže k pochopení základních fyzikálně-chemických procesů při slinování technologií FAST při vyšším elektrickém poli a syntéze nových asymetrických struktur.;Univerzita Karlova / Přírodovědecká fakulta;CZ;9414401;RNDr.;Václav;Tyrpekl;Daniel;Nižňanský;5646057;0000-0001-5740-1604;E-5398-2017;6701913910;Pascal;Piluso;;;;
Integrita genomu je neustále ohrožována exogenními a endogenními faktory. Nedávno se ukázalo, že transkripce je hlavním zdrojem nestability genomu a že RECQL5β této nestabilitě zabraňuje. Naše porozumění tohoto procesu bylo dosud omezeno nedostatkem vhodných vědeckých nástrojů, zejména v oblasti strukturní biologie. V rámci tohoto projektu určíme 3D strukturu komplexu RNAPII a RECQL5β pomocí kryo-elektronové mikroskopie. Dále budeme zkoumat biochemický mechanismus, kterým RECQL5β inhibuje transkripci RNAPII. Kombinace těchto dvou přístupů poskytne komplexní a podrobný popis neznámého mechanismu potlačení nestability genomu způsobeného transkripcí. Naše výsledky budou mít dopad na pochopení vzájemné komunikace mezi transkripcí a opravou DNA.;Masarykova univerzita / Středoevropský technologický institut;CZ;7346999;Mgr.;Marek;Šebesta;Lumír;Krejčí;2565277;0000-0002-4732-1405;B-7842-2009;;;;;;;
Projekt REPLICATE navrhuje vylepšení prostorového pokrytí a kvality paleoklimatických analýz v nedávné minulosti. Projekt přinese bližší porozumění klimatické variability střední a východní Evropy za pomocí série klimatických rekonstrukcí z letokruhových parametrů smrku ztepilého (letokruhové šířky, blue intensity a kvantitativní anatomie dřeva) z řady karpatských lokalit. Klimatická citlivost a odezva letokruhových parametrů bude vyhodnocena a optimalizována se zohledněním vlivu faktorů nesouvisejících s klimatem na růst, včetně disturbancí a znečištění. Tyto nové rekonstrukce budou představovat řadu kvalitních robustních paleoklimatických záznamů s menší nejistotou a větším prostorovým rozsahem ve srovnání s omezeným pokrytím stávajících karpatských rekonstrukcí v porovnání s jinými částmi Evropy. Projekt rozšíří naše porozumění prostorových a časových teplotních trendů v této oblasti za posledních 300–400 let a umožní širší a komplexnější pohled na nedávné oteplování spojené s klimatickými změnami, teplotní extrémy a reakci na sopečné události.;Česká zemědělská univerzita v Praze / Fakulta lesnická a dřevařská;CZ;5110881;;Miloš;Rydval;;;;;;;;;;;;
Náplní projektu je popsat jevy, které významně ovlivňují časovou odezvu magnetoreologické kapaliny. Časová odezva je dána rychlostí zřetězení feromagnetických částic v magnetoreologické kapalině ve směru vnějšího magnetického pole. V rámci projektu bude testován vliv koncentrace částic, velikosti magnetického pole a viskozity nosné kapaliny za pomocí dvou rozdílných metod měření. Výsledky projektu poskytnou informace pro hlubší pochopení jevu dynamiky zřetězení částic a napomohou při vývoj nové generace magnetoreologických kapaliny s krátkou časovou odezvou.;Vysoké učení technické v Brně / Fakulta strojního inženýrství;CZ;8442584;Ing.;Michal;Kubík;Ivan;Mazůrek;5995116;;;;;;;;;
Paleontologie je důležitým oborem pro studium evolučně-vývojové biologie díky časové perspektivě kterou nahlíží na vývoj mnohobuněčných organizmů. Tento přístup je nezbytný pro porozumění makroevolučním trendům ve vývojové biologii a také pro pochopení jak změny globálního ekosystému ovlivňují organizmy. S použitím nedávno objevených výjímečně zachovalých fosílií, obsahující vývojová stádia vymřelých živočichů, je nyní možné sledovat evoluci ontogeneze hluboko do minulosti. Členovci jsou pro tyto studie ideálními modelovými organizmy díky své hojnosti a diverzitě ve fosilním záznamu. V tomto projektu kombinuji detailní popis morfologie a kvantitativní analýzy za účelem studia ontogeneze členovců v průběhu dvou velkých událostí – kambrické exploze a ordovické biodiverzifikace. Projekt je zaměřen na popis vývoje klíčových skupin fosilních členovců, jako jsou bazání klepítkatci, kusadlovci, trilobiti a zástupci kmenové linie členovců. Následně, bude vytvořen nový dataset, který umožní výzkum časově-prostorové distribuce rozličných vývojových trendů u členovců během kambria a ordoviku.;Geologický ústav AV ČR, v. v. i.;CZ;8552479;Mgr.;Lukáš;Laibl;Oldřich;Fatka;9821120;0000-0003-1898-3319;B-3415-2017;55894091600;;;;;;
Účinná imunitní reakce vyžaduje od lymfocytů být ve správný čas na správném místě a závisí na jejich rychlé pohyblivosti a správném umístění v lymfoidních orgánech. Současným názorem je, že morfologická polarizace a migrace lymfocytů je řízena chemokiny. Překvapivě, morfologické změny a pohyblivost primárních T buněk mohou být vyvolány i pouhým mechanickým stresem. Předmětem tohoto projektu je proto osvětlit molekulární mechanismus vedoucí od mechanické stimulace T buněk k jejich migraci. Za tímto účelem postavíme přístroj umožňující zároveň kontrolovatelnou deformaci T buněk a jejich mikroskopii. To využijeme ke CRISPR/Cas9 testu možných účastnících se molekul a zobrazování jejich aktivace. Naším záměrem je kombinovat špičkovou mikroskopii, kvantitativní analýzu a molekulární metody k osvětlení nepoznaného mechanismu kterým T buňky rozpoznávají mechanické vlastnosti svého okolí. Naše výsledky budou mít přímý dopad na porozumění biologie lymfocytů s potenciálním ohlasem v medicínském výzkumu.;Univerzita Karlova / 1. lékařská fakulta;CZ;9211857;Mgr.;Miroslav;Hons;;;;;;;;;;;;
Cytokin IL-17 funguje jako aktivátor zánětlivé odpovědi. Neschopnost signalizovat přes IL-17 vede k chronickým kvasinkovým onemocněním, zatímco chybná regulace produkce IL-17 může způsobit vážné autoimunitní nemoci, jako například psoriázu nebo roztroušenou sklerózu. Za účelem objevení nových mediátorů ovlivňujících signalizaci přes IL-17 jsme podrobili IL-17 receptorový signální komplex analýze pomocí hmotnostního spektrometru. To umožnilo identifikaci nových komponent tohoto komplexu, včetně transmembránového proteinu CMTM4. Delece tohoto proteinu z buněk vedla k zásadnímu snížení odpovědi na IL-17. V tomto projektu budeme analyzovat molekulární mechanismus, jakým CMTM4 umožňuje signalizaci přes IL-17. Použijeme in vivo myší modely pro určení role tohoto proteinu v imunitních odpovědích, se zaměřením na kvasinkové infekce a na modely autoimunitních onemocnění, které jsou mediovány přes IL-17. Rovněž ověříme, jaké další signální dráhy závisí na CMTM4. Tento projekt jednoznačně určí, zda CMTM4 může být cílem pro léčbu autoimunitních onemocnění závislých na IL-17.;Univerzita Karlova / 1. lékařská fakulta;CZ;1063537;Mgr.;Peter;Dráber;Tomáš;Brdička;7171390;;G-6205-2014;;;;;;;
"Doručováni léčiv (chemoterapeutik) je zásadním prvkem v medicinální chemii. Moderní proléčiva jsou vybavena self-immolativními (SI) spojkami pro kontrolu cíleného doručení chemoterapeutik jejich uvolnění v místě účinku. Našim cílem je vývoj nových fosfátových SI spojek. Naše SI spojky budou obsahovat: 1) bioortogonální fosfátové (fosfonátové) jádro; 2) cargo (léčivo); 3) SI rameno ochráněné 4) čepičkou. Odštěpení čepičky je klíčové pro aktivaci celého SI procesu. V během optimalizací spojek, bude čepička odštěpována pomocí ozařování UV-VIS světlem. Plánujeme připravit sérii modelových SI spojek, jejichž SI charakteristiky (strukturní změny, kinetika rozpadu) budou studovány pomocí in situ NMR. Data z těchto studií použijeme pro konstrukci cílových SI spojek s optimálními vlastnostmi (rychlá SI reakce, vysoký výtěžek odštěpení cargo-léčiva). Nejlepší SI spojku(y) budou použity pro konstrukci cílených systémů pro doručení antifungálních léčiv.";Univerzita Karlova / Přírodovědecká fakulta;CZ;4431200;Ing.;Ondřej;Baszczyňski;;;;;;;;;;;;
"Navrhovaný projekt se zabývá přípravou nanomateriálů/nanokompozitů na bázi snadno dostupných polysacharidů s dobrou sorpcí těžkých kovů. Tyto materiály budou pak použity na modifikaci elektrod a takto budou připraveny nové průtočné elektrochemické senzory těžkých kovů, u nichž je i) možnost on-line detekce různých procesů a ii) nižší detekční limit. Z dostupné literatury vyplývá, že uvedené polysacharidy mohou těžké kovy sorbovat, jejich aplikace pro modifikaci elektrod a přímou aplikaci v průtočných senzorech doposud nebyla dostatečně prozkoumána. Jako složky nanokompozitů budou testovány zeolity či uhlíkové nanomateriály (nanotrubičky, saze ""carbon black"", grafenové kvantové nanotečky...). Dále budou za stejným účelem testovány ""ion-imprintované"" nanostruktury na bázi grafenoxidu, kde lze předpokládat tvorbu specifických vazebných míst jednoduchou inkubací grafenoxidu s ionty uvedených kovů a tudíž zvýšení selektivity při jejich detekci. Kromě operačních vlastností připravených senzorů bude brána v potaz i snadnost přípravy a dobrá dostupnost výchozích materiálů.";Univerzita Tomáše Bati ve Zlíně / Fakulta technologická;CZ;9390774;Ing.;Jaroslav;Filip;;;;;;;;;;;;
"Hlavním důvodem pro předložení žádosti je oznámené otevření vatikánských archivů a s tím související možnost intensivního studia tamních archiválií. Papež František v březnu t.r. ohlásil na březen 2020 zpřístupnění archiválií z období pontifikátu papeže Pia XII. (1939-1958). To umožní mnohem podrobnější výzkum tématu tohoto projektu (především v Historickém archivu druhé sekce Státního sekretariátu a Tajném vatikánském archivu), než bylo doposud možné.
Tajné, tzv. mexické fakulty (tj. zmocnění, speciální pravomoci) představují fenomén, se kterým se setká každý, kdo se věnuje tématu podzemní či skryté církve. Projekt se bude zabývat jednak analýzou těchto fakult pro katolickou církev v Československu (1949/1950) a jejich vlivem na pozdější vývoj místní církve. Projekt bude také sledovat jejich genezi z mimořádných opatření pro pronásledované církve v Mexiku, Sovětském svazu a Španělsku (20. a 30. léta 20. stol.). Dále budou československé fakulty komparovány s obdobnými fakultami pro církev v Německu (1941), v Polsku (1945) nebo Rumunsku (1948).";Ústav pro studium totalitních režimů;CZ;6828289;Lic.iur.can.;Eva;Vybíralová;Antonín;Hrdina;3868966;0000-0002-0129-3170;;;;;;;;
Předložený projekt si klade za cíl popsat efekt aplikace biouhlu jakožto zdroje stabilního uhlíku na fyzikální, chemické a (mikro)biologické pochody probíhající v půdě. V rámci řešení projektu bude rovněž posuzována stabilita půdní organické hmoty, její distribuce a dostupnost pro ostatní půdní komponenty. Originalita předloženého projektu spočívá v multidisciplinárním přístupu k řešení dané problematiky, který je reprezentován inovativním propojením studia vlivu aplikace biouhlu na základní charakteristiky půdy kombinací makroskopických analýz materiálů s jejich komplexní analýzou na molekulární úrovni. Získaný náhled do dynamiky půdní organické hmoty spolu s komplexní charakterizací jednotlivých skupin látek na molekulární úrovni napomůže definovat základní skupiny molekul zodpovědné za stabilizaci organické hmoty v půdě. Výsledky projektu významně pomohou při definovaní způsobu, jak cíleně modifikovat rovnováhu ve studovaném přírodním systému (půdě) pomocí aplikace vhodné formy stabilizované organické hmoty (např. biouhlu).;Vysoké učení technické v Brně / Fakulta chemická;CZ;5307112;Ing.;Michal;Kalina;MARTINA;KLUČÁKOVÁ;6328601;;;;;;;;;
Navrhovaný projekt je zaměřen na výzkum nových vysoce stabilních monokrystalických perovskitů pro fotodetekci v ultrafialové, viditelné a alternativně v infračervené oblasti elektromagnetického záření. Projekt bude zaměřen na zkoumání nových typů monokrystalů perovskitů, jako jsou krystaly typu „core-shell“ a dopované standardní typy monokrystalů. Citlivost detekce připravených monokrystalů bude charakterizována metodou teplotně modulovaných proudů omezených prostorovým nábojem, což nám umožní analyzovat hustotu pastí nosičů náboje v zakázaném pásu měřených materiálů. Rovněž bude studován vliv krystalů různých velikostí a vliv různých předpětí a/nebo frekvencí na měřené odezvy. Na konci projektu budou navrženy monokrystalické perovskity s vyšší dlouhodobou stabilitou pro fotodetektory s detekcí při nízkých intenzitách záření.;Vysoké učení technické v Brně / Fakulta chemická;CZ;3507130;Ing.;Jan;Pospisil;Daniel;Vojtěch;8992037;0000-0001-8052-4928;;37084833800;;;;;;
"Fluorescentní barviva jsou významným nástrojem v moderní biologii, biomedicíně a diagnostice. Syntetické nízkomolekulární chromofory umožňují využít široké možnosti soudobé chemie pro vývoj barviv na míru pro jednotlivé aplikace a s požadovanými vlastnostmi. V rámci tohoto projektu se zaměříme na rozšíření rodiny polymethinových barviv emitujících v červené a blízké infračervené oblasti o chromofory s karbocyklickým motivem v polymethinovém řetězci a jejich následnou fukcionalizaci. Vybrané strukturní motivy pak poslouží jako základ pro malou knihovnu barviv.
Barviva vybraná na základě spektrálních vlastností a stability pak otestujeme v modelových biokonjugacích. Získaná data o jednotlivých barvivech budou dál sloužit jako vstup pro racionální dizajn dalších polymethinů.";Masarykova univerzita / Přírodovědecká fakulta;CZ;9122702;Mgr.;Peter;Šebej;Petr;Klán;1626418;0000-0001-6287-2742;H-1189-2012;;;;;;;
Projekt se zaměřuje na řešení komplexního systému separace proteinových vzorků a následného snímání elektroanalytických signálů v mikrofluidních uspořádáních pomocí optimalizovaného mikroelektrodových polí (MEAs). Kombinace MEA s elektronickou měřící částí na bázi lock-in zesilovačů umožní velmi rychlé analýzy proteinů s nízkými limity detekce pomocí nových typů pulzních metod při zachování reprodukovatelnosti srovnatelné s laboratorními potenciostaty. Intracelulární a volně v plasmě se nacházející proteiny fungují jako potenciální markery celé škály onemocnění. Jejich separace z krevních vzorků přinese pokrok v možnosti včasné detekci např. nádorových onemocnění. Samotná separace krevních vzorků a použití MEAs na čipu je aktuální v analýzách proteinů, neboť odstraňují některé nevýhody standardních elektrodových systémů, jako např. nízké dosažitelné rychlosti stanovení velkého počtu vzorků a nedostatečné limity detekce. Takto přenosný čip pak může být konfigurován pro širokou škálu Lab-On-Chip aplikací.;Vysoké učení technické v Brně / Středoevropský technologický institut;CZ;8902674;Ing.;Radim;Hrdý;JAROMÍR;HUBÁLEK;4489705;;;;;;;;;
Cílem projektu je prozkoumat vztah mezi zvukem, sluchem a modernitou ve středoevropském regionu, především v českém (a později československém) kontextu. Výzkum sleduje měnící se vztah mezi přírodou a kulturou a prostupnost hranic mezi přírodními a humanitními vědami v 19. a počátkem 20. století na příkladech definice sluchového vnímání a pokusech o nápodobu a zaznamenání zvuků přírody. Cílem projektu je zahájit intenzivnější úvahu o roli zvukové analýzy při vytváření moderních představ o smyslovém vnímání a způsobu reprezentace přírody. Výzkum se zaměří na (mikro)historické studium zvuku a sluchu v oblastech jako je fyziologie, přírodní filosofie, estetika, technika, ornitologie a zábavní průmysl a nabídne tak alternativní interpretaci pojetí přírody v české modernitě.;Univerzita Karlova / Centrum pro teoretická studia;CZ;4340848;Dr. Phil.;Anna;Michalík Kvíčalová;;;;;;;;;;;;
Současné metodologie pro značení biomolekul trpí nedostatky jako jsou: špatná syntetická dostupnost výchozích látek, nízká stabilita reagentů za fyziologických podmínek, potřeba katalýzy nebo tvorba izomerních produktů. Je proto potřeba vyvinout nové koncepty chemických transformací, které budou splňovat striktní kritéria pro moderní biokonjugační reakce. Systematickým screeningem reakčních podmínek a vlivu různých substituentů na reaktivitu azadienů s heterodienofily, nebo sulfonylazidů s elektronově-bohatými alkeny je možné identifikovat nové kombinace reagentů s vynikajícími vlastnostmi pro vývoj nových biokojugačních reakcí. Zavedení těchto derivátů do biomolekul (jako např. do peptidů nebo proteinů) umožní vyvinout účinnou strategii pro konstrukci užitečných biokonjugátů, které mohou být následně aplikovány v různých oblastech výzkumu zahrnujících terapii nebo diagnostiku.;Ústav organické chemie a biochemie AV ČR, v. v. i.;SK;;Ing.;Milan;Vrábel;;;;;;;;;;;;
Hlavním cílem prezentovaného projektu je identifikovat, popsat a modelovat procesy zodpovědné za retenci Cr(VI) v půdách kombinací vhodných mechanistických povrchových komplexačních modelů (SCM) a spektroskopického přístupu. Integrace SCM a rentgenové absorpční spektroskopie (XAS) poskytne souhrnný pohled na půdní sorpční komplex a napomůže při zhodnocení úlohy jednotlivých půdních složek zodpovědných za retenci Cr(VI) v půdách. Získané výsledky budou doplněné analýzami izotopů Cr (pomocí TIMS), které představují nový přístup při sledovaní redukce a/nebo možné re-oxidace Cr v průběhu adsorpce. Projekt poskytne důležité informace o chování Cr v půdním systému a kombinací mechanistického modelování, spektroskopické a izotopové analýzy nabídne multidisciplinární přístup k dané problematice.;Česká zemědělská univerzita v Praze / Fakulta životního prostředí;SK;;Mgr.;Veronika;Veselská;;;;;;;;;;;;
MiRNA byly identifikovány jako klíčové molekuly v post-transkripční regulaci genové exprese. Bylo také zjištěno, že miRNA jsou úzce spojeny s fyziologií lidských embryonálních kmenových (EK) buněk a pravděpodobně sehrávají důležitou roli v regulaci jejich dvou klíčových vlastností - sebeobnově a schopnosti diferencovat se. Důležité je, že zachování pluripotence a sebeobnovy lidských EK buněk úzce souvisí s regulací průchodu buněk buněčným cyklem. Jakou roli v tomto propojení hrají miRNA není přesně popsáno. Cílem tohoto projektu je tedy studovat úlohu miRNA v řízení diferenciace lidských EK buněk do neurálních kmenových buněk (NKB). Předpokládáme, že některé miRNA, jejichž hladina se specificky zvyšuje s diferenciací, regulují buněčný cyklus a neomezený růstový potenciál u NKB. Předběžná data ukazují některé miRNA se zvýšenou expresí u NKB (př. miR-21, miR-221, miR-125, a j.) patří do skupiny tzv. „oncomiR“ a byly asociovány s různými druhy rakoviny. Jejich studium v přirozeném vývoji na buněčné úrovni tak může přispět k odhalení kandidátních genů pro léčbu nádorových onemocnění.;Masarykova univerzita / Lékařská fakulta;SK;;Mgr.;Dáša;Bohačiaková;;;;;;;;;;;;
Nanostrukturované vrstvy TiO2 získávají rostoucí význam pro různé environmentální a elektronické aplikace. Pole nanosloupků TiO2, které mohou být efektivně připraveny za využití anodické oxidace vrstev titanu pomocí porézní aluminy (PA), nemohou vydržet na substrátu kvůli jejich chemické nestabilitě. Výzvou tohoto projektu je vylepšit tento postup a dosáhnout udržitelný růst a dlouhotrvající chemickou stabilitu dlouhých TiO2 nanosloupků nebo tyčinek, kolmo stojících na substrátu, pomocí dopování vrstvy titanu kovovými, nekovovými a polovodivými prvky. Bude zjištěn vztah mezi formací, strukturou a vlastnostmi těchto nanostrukturovaných anodických vrstev za účelem prozkoumání základních chemických, elektrochemických a elektrických transportních procesů v nich, pochopení mechanismu jejich tvorby a objasnění vlivu dopantů na stabilitu TiO2 nanostruktur připravených pomocí PA.;Vysoké učení technické v Brně / Středoevropský technologický institut;SK;;Dr. techn. Ing.;Mária;Bendová;;;;;;;;;;;;
Současný výzkum a vývoj v oblasti efektivních obalových plášťů budov soustředí naší pozornost do oblasti koncepčně komplexnějších řešení, kde se nabízí mnoho možných variací pro implementaci nových pokročilých materiálů. Jejich reálné chování v progresívních fasádních konceptech není pro klimatické poměry střední Evropy zcela prozkoumáno a exaktněji definováno. Integrace některých materiálů umožnuje využít příznivé účinky slunečního záření ke snižování energetické náročnosti budov v souladu s koncepcí evropské unie - využívání solární obnovitelné zdroje energie pro snížení spotřeby neobnovitelných zdrojů na vytápění budov. Projekt je zaměřen na teoreticky a experimentální výzkum pokročilých materiálů v novodobých fasádních konceptech. Nový komplexní fasádní model bude sestaven na základě laboratorních analýz a numerického modelování zejména s integrací transparentních izolačních materiálů a spektrálně selektivními funkcemi progresívních akumulačních vrstev. Navržený koncept solární fasády bude optimalizován a testován v reálných klimatických podmínkách.;Vysoké učení technické v Brně / Fakulta stavební;SK;;Ing.;Miroslav;Čekon;;;;;;;;;;;;
Glutamátergní signalizace je nezbytnou součástí normální funkce centrálního nervového systému.  Synaptická aktivace NMDA receptorů je klíčová pro synaptickou plasticitu a navíc může působit neuroprotektivně.  Naopak nadbytek glutamátu a tonická aktivace NMDA receptorů vede k excitotoxické neurodegeneraci.  Přirozeně se vyskytující neurosteroid pregnanolon sulfát (PA-S) inhibuje NMDA receptory v závislosti na jejich aktivaci a proto se předpokládá, že selektivně inhibuje tonicky aktivované NMDA receptory.  Naše předběžné výsledky ukazují, že PA-S navíc potencuje presynaptický výlev glutamátu, čímž podporuje synaptickou aktivaci glutamátových receptorů.  Vzhledem k této kombinaci účinků má PA-S potenciál komplexně regulovat glutamatergní signalizaci.  Cílem projektu je pomocí metod buněčné neurofyziologie objasnit (i) presynaptické a (ii) postsynaptické účinky PA-S a dalších přirozených a syntetických steroidů modulujících NMDA receptory, a (iii) v modelech excitotoxicity in-vitro charakterizovat optimální kombinaci účinků steroidů pro jejich maximální neuroprotektivní aktivitu.;Fyziologický ústav AV ČR, v. v. i.;SK;;;Terézia;Smejkalová;;;;;;;;;;;;
Masožravé rostliny si vyvinuly specializované modifikované listy nazývané pasti, které vábí, zabíjejí a tráví živočišnou kořist, čímž získávají kompetiční výhodu nad nemasožravými rostlinami v prostředí chudém na živiny. Schopnost masožravých rostlin trávit těla kořisti enzymy podobnými těm, jež se nacházejí v tělech živočichů, je ta nejzajímavější. Hlavním cílem projektu je rozšířit naše znalosti o trávicích enzymech v masožravých rostlinách, o způsobu jejich regulace podněty získanými z polapené kořisti, najít význam a důležitost chitinas v rostlinném trávicím systému a také identifikovat zcela nové enzymy. Budeme se taky zabývat rolí fytohormonů v indukci enzymatických aktivit. Výsledky tohoto projektu poskytnou nový náhled do trávícího systému masožravých rostlin, jejich životní strategie a molekulární evoluce.;Univerzita Palackého v Olomouci / Přírodovědecká fakulta;SK;;Mgr.;Andrej;Pavlovič;;;;;;;;;;;;
V tomto projektu budou zkoumány vlastnosti elektrochemicky a chemicky řízených jednomolekulárních přepínačů s neinteragujícími centry. Transport elektronů přes jednotlivé molekuly bude zkoumán pomocí techniky lámání molekulárních spojů v konfiguraci rastrovacího tunelového mikroskopu a mikroskopu atomárních sil, jako i technikou mechanicky kontrolovaného lámání spojů, v elektrochemickém uspořádání. Pozornost bude věnována především nalezení přechodu mezi režimem elektronového tunelování a skákání, a to pomocí teplotně rozlišených meření vodivostí za různých podmínek (elektrodový potenciál, pH, přítomnost iontů). Nově navržené kotvící skupiny budou použity k vytvoření pevných kontaktů mezi molekulou a elektrodami. Výsledky experimentální práce budou doplňeny výpočty na bázi teorie funkcionálu hustoty. Formalismus Greenovy funkce bude použit k získání transmisní funkce molekulárních spojů a k teoretické předpovědi hodnoty vodivosti jedné molekuly.;Ústav fyzikální chemie J. Heyrovského AV ČR, v. v. i.;SK;8862842;Mgr.;Viliam;Kolivoška;;;;;;;;;;;;
Opticky aktivním křemíkovým (SiV) centrům v diamantu je v poslední době věnována značná pozornost, neboť vykazují i za pokojové teploty intenzivní fotoluminiscenci (FL) s úzkou emisní čarou. Tato SiV centra zabudovaná do nanostruktur mohou být využita k zpracování kvantové informace nebo k senzorickým účelům. V předkládaném projektu plánujeme připravit a prostudovat nové struktury: SiV centra zabudovaná do fotonických krystalů (PhC) vyrobených z tenkých diamantových filmů. Nejprve optimalizujeme růstové parametry těchto filmů s cílem získat materiál s vysokou optickou kvalitou a řízenou hustotou SiV center. Poté z nich strukturováním vyrobíme dvoudimenzionální PhC, obsahující případně i funkční defekty – dutiny, a prostudujeme jejich vliv (i) na parametry FL zabudovaných SiV center a (ii) na účinnost vyvazování optického záření. Informace o FL vlastnostech připravených struktur (emisní spektra, doba doznívání, kvantový výtěžek, emise jednotlivých fotonů) získáme pomocí časově-rozlišené spektroskopie. Na závěr prostudujeme závislost emise SiV center na změnách v okolitém prostředí.;Fyzikální ústav AV ČR, v. v. i.;SK;;RNDr.;Lukáš;Ondič;Kateřina;Herynková;2874717;;H-2092-2014;;Bernd;Hönerlage;;;;
Terapie iontovým svazkem je rychle se rozvíjející technika radiační onkologie. Konkomitantní kombinace radiace a chemoterapie vede k synergickému efektu, zvýšení terapeutického účinku nad očekávaný efekt nezávislých terapií. V projektu budeme studovat sekundární procesy, které mají klíčovou roli v konkomitantní terapii. Klademe si za cíl rozdelit jednotlivé sekundární reakce vybraných organometalik na základě jejich relevance pro tuto terapii. Reakce nízkoenergetických elektronů a intramolekulární coulombické procesy budou studovány v plynné fázi  a v prostředí solventu. Konzistence výsledků získaných na různých experimentálních zařízeních bude zabezpečena použitím stejných zdrojů molekul a solvatovaných nanočástic, které budou vyvinuty v rámci projektu. Výsledky pro sekundární reakce budou porovnané se skutečným radiosensitizačním ůčinkem studovaných molekul na poškození DNA. Tyto výsledky základního výzkumu můžou zlepšit design nových léčiv pro konkomitantní chamoradiační terapii.;Ústav fyzikální chemie J. Heyrovského AV ČR, v. v. i.;SK;;Mgr.;Jaroslav;Kočišek;Michal;Fárník;1866877;0000-0002-7106-0719;F-5274-2014;;;;;;;
Epitelovo-stromální interakce regulují správný vývoj a homeostázi mléčné žlázy a jejich deregulace vede k vývojovým poruchám a rakovině prsu. Signalizace fibroblastového růstového faktoru (FGF) zprostředkuje epitelovo-stromální interakce během vývoje mléčné žlázy prostřednictvím vlivu stromatem produkovaných FGF na epitel. Role signalizace FGF v stromatu mléčné žlázy nebyla dosud prostudována. Pomocí inovativních 3D buněčných kultur, které jsme vyvinuli, chceme v této studii prozkoumat, jak signalizace FGF v stromálních fibroblastech reguluje vývoj a kancerogenezi mléčné žlázy. Navrhované experimenty vycházejí z našich zjištění, že regulace aktivit fibroblastů je esenciální pro normální vývoj mléčné žlázy, a našich předběžných dat, že signalizace FGF reguluje mnoho aktivit ve fibroblastech mléčné žlázy, včetně remodelace extracelulární matrix a invaze. Tímto výzkumem získáme cenné poznatky o úloze signalizace FGF ve vývoji mléčné žlázy a rakovině prsu.;Masarykova univerzita / Lékařská fakulta;SK;;Mgr.;Zuzana;Koledová;Vladimír;Divoký;2328356;0000-0003-0202-245X;;;;;;;;
Navrhovaný projekt má za cíl modelovaní polymerních gelů na různých aproximativních úrovních, které umožní rozšířit rozsah dostupných škál. Kombinuje zhrubené modely s explicitními částicemi a mean-field modely založené na lokálních změnách hustoty, což umožňuje zahrnout lokální nehomogenity způsobené částečným kolapsem responzivních gelů z důvodu nehomogenního zesíťování, které je typické pro reálné gely. Projekt otevírá nové možnosti studia systémů, které nebylo možné modelovat tradičními způsoby. Cílem je ověřit konkrétní kombinace aproximativních metod srovnáním se zhrubenými simulacemi, a následně použít tyto metody pro předpovědi vztahu mezi strukturou a vlastnostmi experimentálně relevantních systémů - pH- a termo-responzivních polymerů, amfifilních blokových sítí a nepravidelně zesíťovaných gelů. Vyvíjené metody budou použity na podporu a interpretaci konkrétních experimentů v rámci externí spolupráce s experimentálními skupinami.;Univerzita Karlova / Přírodovědecká fakulta;SK;9105514;RNDr.;Peter;Košovan;Karel;Procházka;4637895;0000-0003-2144-5378;C-3012-2014;7005907071;Zuzana;Limpouchová;4471474;0000-0002-2290-1358;C-7791-2013;6602723635
Nitrované mastné kyseliny (nitro-MK), endogenní sloučeniny produkované zejména v rámci odpovědi organismu na oxidativní a nitrační stres, představují zajímavou skupinu signalizačních molekul. Jejich efekt je spojován zejména s protizánětlivými vlastnostmi, které byly prokázány i v našich předešlých studiích zaměřených na závažné onemocnění jako je ateroskleróza a plicní hypertenze. Naše preliminární výsledky ukazují, že nitro-MK jsou zapojeny nejen do regulace zánětlivých procesů zprostředkovaných imunitními buňkami, ale také do celé řady základních buněčných funkcí, které souvisí jak s normálními tak i patologickými procesy v organizmu. Tento juniorský projekt bude proto zaměřen na sledování komplexního působení nitro-MK v myších modelech kardiovaskulární a plicní dysfunkce. In vitro experimenty poslouží pro vytipování cílových buněčných populací a objasnění mechanismů působení testovaných látek. Výsledky dosažené v rámci tohoto projektu přispějí k objasnění účinků nitro-MK, potenciálně využitelných v léčbě onemocnění představujících vysokou ekonomickou zátěž ve zdravotnictví.;Biofyzikální ústav AV ČR, v. v. i.;SK;;Mgr.;Tomáš;Perečko;;;;;;;;;;;;
Enormní pokrok v medicíně a biologii v posledních desetiletích dosáhl úrovně detailnosti a porozumění, které umožnují nejen identifikaci a charakterizaci chorob a zdravotního stavu, ale též jejich specificitu na úrovni individuálního pacienta. Tento provázaný pokrok v rozvoji, jak v medicíně, tak i v přístrojovém vybavení, otevírá možnost, že budoucnost léčby onemocnění bude mít podobu personalizované medicíny. Předkládaný výzkumný projekt popisuje kontrolovanou syntézu biomimetických nanočástic využitím mikrofluidní platformy, navržených pro specifickou interakci k buňce. Navržená metoda významně zvýší efektivitu přípravy nanočástic, jejich specifickou povrchovou modifikaci a výrazně přispěje ke znalosti interakce mezi částicí a buňkou. Výsledky tohoto projektu by mohly představovat novou cestu v rozvoji personalizované medicíny, jakožto v budoucnu bude mnoho léčebných postupů založených na nanočásticích, jako je tomu v případě magnetických nanočástic při léčbě hypertermií nebo při vizualizaci magnetickou rezonancí.;Vysoká škola chemicko-technologická v Praze / Fakulta chemicko-inženýrská;SK;5492076;Ing.;Viola;Tokárová;;;;;;;;;;;;
"Dalekodosahové Rydbergovy molekuly jsou exotickými excitovanými vázanými stavy systémů, kde se atom v základním stavu nachází v dosahu Rydbergova elektronu jiného atomu ve vysoce excitovaném stavu. Vzdálenost mezi jádry obou atomů, kde jsou lokalizované vibrační stavy, je typicky kolem 400 až 3000 atomových jednotek. V tomhle projektu řešitel navrhuje širší teoretický výzkum těchto stavů.

Řešitel navrhuje formulaci a aplikaci výpočetní metody na popis těchto stavů, která bere do úvahy taky efekty polarizace a interakce elektronu s neutrálním atomem ve vyšších parciálních vlnách, které se doposud zanedbávaly. Projekt navrhuje aplikaci téhle metody na sytémy Rb2, LiRb, Cs2 a Fr2. V projektu se zkoumá rozsah energií a mezijaderních vzdáleností, na kterých se nedají spolehlivě aplikovat jednodušší modely. Zkoumá se taky role jemné a hyperjemné struktury v kontextu nejnovějších experimentů.";Ústav fyzikální chemie J. Heyrovského AV ČR, v. v. i.;SK;6754716;Mgr.;Michal;Tarana;Jiří;Horáček;1834118;;;;;;;;;
Neutrofily tvoří první obrannou linii organismu. V důsledku jejich nadměrné aktivace mohou ale také přispívat k poškození tkáně hostitele. Tradičně jsou neutrofily vnímány jako krátce žijící, homogenní populace s primárně/vysokou mikrobicidní aktivitou. Stále více důkazů však zpochybňuje toto paradigma a ukazuje na existenci odlišných podskupin neutrofilů vyznačující se různými funkčními a/anebo regulačními charakteristikami. V současné době je zdůrazňován vliv stabilizace hypoxií indukovaných faktorů v reakci na hypoxii a jiné podněty na ovlivnění funkcí imunitních buněk. Naší hypotézou je, že stabilizace hypoxií indukovaných faktorů ovlivňuje fenotypový a funkční vývoj populací neutrofilů. Tyto znalosti mají zásadní význam pro pochopení regulační role neutrofilů u myší.;Biofyzikální ústav AV ČR, v. v. i.;SK;;Mgr.;Tomáš;Perečko;;;;;;;;;;;;
Tento projekt navrhuje nový inovativní přístup v ekonometrickém modelování implikované volatility opcí v čase, kde implikovaná volatilita je považována za funkci realizační ceny a doby do splatnosti. Projekt je zaměřen především na bezarbitrážní techniky a umožňuje náhlé změny (change-pointy a strukturální změny) v časovém vývoji tvaru  implikované volatility. Princip modelování je založen na nejnovějších výsledcích z oblasti matematiky, statistiky a informatiky: model využívá revoluční myšlenku řídkých odhadů pomocí konvexní optimalizace a atomic pursuit techniky – tzv. LASSO.  Zkonstruovaný model lze snadno přizpůsobit tak, aby jej bylo možné využít pro celou řadu různých scénářů běžných pro opční trhy. Je mnohem flexibilnější než standardní modely a, co je nejdůležitější, může poskytnout platné závěry v přiměřeném výpočetním čase.;Univerzita Karlova / Matematicko-fyzikální fakulta;SK;8108943;RNDr.;Matúš;Maciak;Marie;Hušková;3299503;0000-0002-6868-1362;L-9819-2017;7003919960;;;;;;
Nelineární funkcionální analýza se zabývá problémy, které se týkají zobrazení s různou mírou regularity mezi Banachovými prostory a jejich podmnožinami. Speciálně, studuje charakterizaci Banachových prostorů podle jejich metrické struktury a stabilitu jejich vlastností při nelineárních homeomorfismech a vnořeních. Jedním z velmi důležitých nástrojů jsou takzvané Lipschitz-free Banachovy prostory, preduály prostorů Lipschitzovských funkcí, které umožňují abstraktní linearizaci Lipschitzovských zobrazení mezi metrickými prostory. V našem výzkumu  plánujeme studovat některé otevřené otázky ohledně struktury (univerzalita, vnoření, slabá sekvenciální úplnost, komplementovatelnost) a aproximačních vlastností Lipschitz-free prostorů. Dále se plánujeme zabývat otázkou, zda lze Sobolevův homeomorfismus aproximovat difeomorfismy či po částech lineárními homeomorfismy, což je problém velkého významu v teorii nelineární elasticity, PDR a variačního počtu.;České vysoké učení technické v Praze / Fakulta informačních technologií;SK;;Mgr.;Eva;Pernecká;Petr;Hájek;7141319;0000-0001-5579-1215;;;;;;;;
Předkládaný projekt se zabývá přípravou, detailní charakterizací a testováním nových nanostrukturních materiálů a katalyzátorů pro elektrolyzéry vody s protonově vodivou membránou. Důraz bude kladen na snížení obsahu vzácných kovů v katalyzátorech bez významného poklesu výkonnosti. K úkolu bude přistupováno ze dvou směrů: i) Budeme studovat nové nosiče katalyzátoru s velkým povrchem, které umožní zvětšení aktivní plochy katalyzátoru. ii) Zaměříme se na vytvoření smíšených, víceprvkových katalyzátorů ve formě slitin a oxidů, u kterých bude vzácný kov z velké části nahrazen levnějším materiálem. Vzhledem k multidisciplinárnímu charakteru projektu se bude výzkumný tým skládat z 5 mladých vědců pokrývajících všechny experimentální techniky uvedené v návrhu projektu. Cílem projektu bude přenesení modelových studií a získaných znalostí na přímý vývoj katalyzátoru v reálném prostředí a eventuálně zkonstruování prototypu elektrolyzéru vody. Tento přístup činí předkládaný projekt ojedinělým, a to nejen z hlediska vědeckého pokroku, ale i technologických a ekonomických dopadů.;Univerzita Karlova / Matematicko-fyzikální fakulta;SK;;Mgr.;Jaroslava;Nováková;Marie;Krčmová;2021579;;;;;;;;;
U seniorské populace je časté zhoršení úrovně posturální stability, co má negativní dopad na schopnost bezpečně provádět běžné denní aktivity. Důsledkem pak může být zvýšené riziko pádu a s tím spojené zvýšené riziko zranění. Proces stárnutí je taktéž spojený s výrazním úbytkem kosterní svalové hmoty a svalové síly. Je možné najít množství studií, v kterých byl analyzován vztah svalové síly a úrovně posturální stability, tento vztah však nebyl analyzován komplexně. Cílem studie je proto komplexně zhodnotit vztah mezi úrovní posturální stability měřené v různých podmínkách a svalové síly vybraných svalových skupin dolních končetin. Účastníci projektu budou mladí zdraví dospělí jedinci a jedinci seniorské populace. Měření bude pozůstávat ze zhodnocení úrovně posturální stability během stoje v rozličných podmínkách, svalová síla bude zhodnocena u evertorech a invertorech kotníku, plantárních a dorzálních flexorů, flexorů a extenzorů kolena a kyčle a abduktorech a adduktorech kyčle.;Univerzita Palackého v Olomouci / Fakulta tělesné kultury;SK;;Mgr.;Zuzana;Kováčiková;;;;;;;;;;;;
Usuzování o změnách informací dostupných kognitivním agentům (o informační dynamice) je klíčovou součástí mnoha každodenních aktivit. Lepší pochopení mechanizmů takového usuzování je důležité z praktického hlediska, i v epistemologickém kontextu. Projekt zkoumá logické modely informační dynamiky založené na neklasických logikách. Tyto modely jsou adekvátnější než standardní model založený na klasické logice. Jejich výhodou je zejména to, že lépe zachycují změny jež jsou výsledkem usuzování kognitivně nedokonalých agentů a mohou lépe zachytit míru akceptace informací. Projekt přinese ucelený obraz o některých takových modelech, přičemž naváže na práci členů týmu v oblasti neklasických logik. Projekt tak poslouží jako technicky propracovaný základ budoucího výzkumu na pomezí formální epistemologie a filosofické logiky.;Ústav informatiky AV ČR, v. v. i.;SK;;Mgr.;Igor;Sedlár;;;;;;;;;;;;
V posledních letech se zintenzivňují snahy o využití hořčíkových slitin pro výrobu biodegradabilních dočasných tělních implantátů. Hlavní výhodou je schopnost lidského organismu vyloučit hořčík bez negativních následků. Zásadní nevýhodou je ovšem příliš rychlá koroze, obzvlášť v případě ortopedických hořčíkových implantátů. Poslední výsledky však ukazují, že rychlost degradace u některých slitin hořčíku se dá výrazně zpomalit dosažením ultra-jemnozrnné mikrostruktury pomocí intenzivní plastické deformace. V rámci tohoto projektu je zvolen jiný postup přípravy. Nové nano- a ultra-jemnozrnné biodegradabilní hořčíkové materiály budou připraveny pomocí kulového mletí a plazmové sintrace (Spark plasma sintering - SPS). Proces SPS bude optimalizován s cílem dosáhnout zvýšení korozní odolnosti sintrovaného materiálu. Materiál po SPS bude studován pokročilými mikroskopickými a difrakčními metodami a bude objasněn vzájemný vztah mezi způsobem přípravy, mikrostrukturou, mechanickými a korozními vlastnostmi.;Univerzita Karlova / Matematicko-fyzikální fakulta;SK;;RNDr.;Peter;Minárik;Robert;Král;6696279;0000-0002-4519-6030;G-6121-2014;;;;;;;
Metoda fixed-node diffusion Monte Carlo s 1-determinantní vstupní vlnovou funkcí (FNDMC)  dosáhla v posledních letech vysoké přesnosti při výpočtech nekovalentních interakčních energií, porovnatelnou se „zlatým standardem“ (CCSD(T) v limitě kompletní báze). Díky příznivějšímu škálovaní a přímému popisu periodicity se tak FNDMC stává populární jako bezkonkurenční referenční metoda pro velké systémy včetně periodických. Nedávné výsledky naznačují že referenční úroveň (0.1 kcal/mol) nelze dosáhnout pro libovolné nekovalentní interakce a/nebo přesnost FNDMC závisí kromě vstupní vlnové funkce a rušení chyb i na parametrech které doposud nebyly brány v úvahu. V současnosti jsou tyto problémy opomíjeny, nebo výsledky neopodstatneně přeceňovány. Plánujeme rozsáhlé systematické mapování přesnosti FNDMC pro nekovalentní interakce, určení a koncepční pochopení zdrojů nepřesností, vylepšení metodologie, a aplikace. Kromě hlubšího fyzikálního náhledu do metodologie FNDMC a možným vylepšením povedou výsledky k lepší kontrole přesnosti a racionálnějšímu použití této metody slibné pro velké systémy.;Ostravská univerzita / Přírodovědecká fakulta;SK;;Ing.;Matúš;Dubecký;;;;;;;;;;;;
Rakovina provází lidstvo již od počátků naší historie. A navzdory velkým snahám v posledních desetiletích o nalezení její léčby, rakovina stále zůstává celosvětově jednou z hlavních příčin úmrtnosti. Můj předcházející výzkum zaměřený na hledání nových účinných nádorových supresorů vedl k identifikaci mitochondriální LACTB-PISD-LPE/PE supresorové dráhy, která ovlivňuje mitochondriální metabolismus lipidů a diferenciaci rakovinné buňky. V navrhovaném projektu se budeme věnovat výzkumu mechanismů této supresorové dráhy. Budeme se zabývat výzkumem spojitosti  mezi mitochondriálním metabolismem lipidů a diferenciací rakovinné buňky, fyziologickou regulací této supresorové dráhy a její úlohou v metabolismu cukrů a identifikací molekulárního substrátu enzymu LACTB. Tyto poznatky nám ukáží další zranitelná místa rakovinné buňky, která se budou dát využít v našem boji s rakovinou.;Ústav organické chemie a biochemie AV ČR, v. v. i.;SK;;Mgr;Zuzana;Keckesova;;;;;;;;;;;;
Lidské embryonální kmenové buňky (EKB) představují jedinečný buněčný typ se schopností sebeobnovy a diferencace. Tyto dvě vlastnosti jsou podmíněny rychlým buněčným cyklem a vysokou expresí pluripotenčních transkripčních faktorů (Oct4, Nanog), které řídí i expresi malých nekódujících RNA (miRNA). Po indukci diferenciace u lidských EKB dochází vždy ke spomalení buněčné proliferace a snížení exprese specifických transkripčních faktorů i miRNA. Funkce a interakce těchto molekul a jejich vlyv na buněčné dělení je proto intenzivně studována. Zajímavé je, že po diferenciaci lidských EK buněk speficky do neurálních kmenových buněk (NKB) dojde k mírnému spomalení buněčného dělení i ke snížení exprese miRNA a proteinů Oct4 a Nanog. Buňky si ale přesto zachovají schopnost neomezeně se dělit i diferencovat se do neuronů a glií. Jakým mechanismem NKB tyto procesy regulují není přesně popsáno. A protože deregulace buněčného dělení a diferenciace souvisí se vznikem různých onemocnění, studium právě techto mechanismů může pomoct odhalit kandidátní molekuly pro budoucí terapie.;Masarykova univerzita / Lékařská fakulta;SK;;Mgr.;Dáša;Bohačiaková;;;;;;;;;;;;
Teorie her je formální rámec na analýzu optimálního chováni racionálních agentů v sdíleném prostředí. Její pokroky vedli k poražení lidských expertů v mnohých populárních hrách a k vytvoření strategií pro problémy z reálného světa. V tomto projektu se soustředíme na extenzivní hry s nulovým součtem a neúplnou informací, které umožnují modelování mnohých realistických situací. Úspěšné metody pro řešení této třídy her fungují offline. Strategie pro všechny možné rozhodnutí ve hře jsou předpočítany, uloženy, a pak použity při hře vždy když nastane nová situace. Toto silně omezuje možné aplikace těchto metod, protože mnohé realistické problémy obsahují víc možných rozhodnutí, jako je atomů ve vesmíru. My se plánujeme zaměřit na rozvíjení algoritmů, které počítají rozhodnutí pro každou situaci online, až když ve hře nastane. Prozkoumáme jak lokálního prohledávání s heuristickou evaluační funkcí, tak Monte Carlo metody prohledávání herního stromu v těchto doménách. Mimo optimálních oponentů se budeme taky soustředit na efektivní učení a používaní modelů chybného chování oponentů.;České vysoké učení technické v Praze / Fakulta elektrotechnická;SK;;Mgr.;Viliam;Lisý;;;;;;;;;;;;
"Městské emise ve značné míře přispívají k znečištění ovzduší a vstupují přes radiační účinky a schopnosti modifikovat mikro-fyzikální procesy některých polutantů i do komplikovaných interakcí s meteorologií. Města navíc díky specifickým fyzickým a geometrickým vlastnostem povrchu zásadně ovlivňují meteorologické podmínky (např. přes jev městského tepelného ostrova), které pak následně modifikují transport, reakce a depozice znečišťujících látek. Popis těchto komplexních procesů vyžaduje implementaci integrovaného modelového systému a to navíc ve vysokém rozlišení (1 km x 1 km) s nehydrostatickým přístupem. Tento projekt si klade za cíl využít nejmodernějších integrovaných modelových nástrojů pro popis ve vysokém rozlišení toho (i) jak městské povrchy modifikují meteorologické podmínky; (ii) jak městské emise přispívají nebo modifikují znečištění ovzduší; (iii) a kvantifikovat fyzikální interakce do nichž vstupují látky přímo emitované či sekundárně formované a to přes interakce s radiací a oblačností, ovlivněné navíc s městskými meteorologickými modifikacemi.";Univerzita Karlova / Matematicko-fyzikální fakulta;SK;;Mgr.;Peter;Huszár;Tomáš;Halenka;7718500;0000-0003-1584-791X;Q-3851-2017;;;;;;;
"Post-faktuální politika se v posledních letech stává stále více součástí politické a společenské reality. Vzhledem na negativní vliv post-faktuálního diskurzu na důvěru v politiku a média a jeho dopad na vzestup populistů, je důležité pochopit faktory, které ovlivňují viditelnost a obsah tohoto diskurzu. V kontextu post-faktuálního diskurzu v Rakousku a České republice projekt zkoumá mediální prezentaci a struktury příležitostí na příkladu migrace, která je jedním z nejvíce politizovaných témat v současné politice. Projekt se skládá ze dvou částí: 1) zkoumání viditelnosti a obsahu post-faktuálních vyjádření (požadavků) a identifikace hlavních aktérů, kteří šíří tyto požadavky; 2) analýza vysvětlení využívaní těchto požadavků v kontextu politických a diskurzivních příležitostí. S využitím smíšených metod analýzy projekt komparuje konfliktní povahu požadavků o migraci v mainstreamových a alternativních médiích a na sociálních sítích ve dvou zemích střední Evropy s odlišným politickým kontextem.";Masarykova univerzita / Ekonomicko-správní fakulta;SK;;Mgr.;Alena;Kluknavská;;;;;;;;;;;;
Nově vznikající oblast flexibilní a tištěné elektroniky přitahuje zvýšenou pozornost především svým potenciálem umožnit nízkonákladovou a vysoce výkonnou výrobu elektroniky na levných plastových substrátech s využitím v různých aplikacích včetně fotovoltaiky. Komercializace této oblasti nicméně zůstává vzdálená, neboť současné materiály a výrobní procesy nejsou s tepelně citlivými flexibilními materiály kompatibilní. Náš tým nedávno představil nová plazmata za atmosférického tlaku, která s flexibilními materiály kompatibilní jsou, a nabízejí tak možné využití v unikátních oxidačních a redukčních procesech užitečných v budoucích technologiích. Mechanismy těchto procesů a jejich potenciál pro nové výrobní kroky v přípravě pokročilých nanostrukturovaných tenkých vrstev na poli flexibilní a tištěné elektroniky nejsou ovšem zatím dostačující.;Masarykova univerzita / Přírodovědecká fakulta;SK;;doc. RNDr.;Tomáš;Homola;Pavel;Zezula;3165647;;;;;;;;;
"Tento projekt si klade za cíl simulovat sezónní změny a monitorovat významné posuny v mechanismu mikrobiálního přenosu elektronů ve sladkovodních ekosystémech. K těmto účelům bude použita kombinace sezónního monitoringu jednou jezero s vysokými hypolimnetickými koncentracemi Fe(II) a manipulativních inkubačních experimentů zahrnující opakující se oxické/
anoxické cykly. Výsledky nám pomohou stanovit, jak významné jsou tyto posuny v procesu fixace fosforu (P). Dalším cílem projektu je použití výše zmíněných výsledků k odhalení biologického významu společenstev mikroorganismů, které řídí mineralizační procesy, na diagenezi raných minerálů. Obou cílů může být souhrnně dosaženo objasněním chemismu a fungování mikrobiálních společenstev v rozdílných jezerních systémech, které jsou zásadně ovlivňovány využitelností Fe(III, II) a dusičnanů (NO3-), a současně významným přísunem huminových látek v různém stupni mineralizace. K realizaci bude použit multi-analytický přístup
zahrnující tzv. mikrokosmy, elektrochemické, geochemické in situ spektrometrické a mineralogické analýzy.";Biologické centrum AV ČR, v. v. i.;SK;5123871;MSc.;Daniel;Petráš;;;;;;;;;;;;
"Neparametrické (NP) metody matematické statistiky představují sadu technik používaných k analýze dat v situacích, kdy není možné přijmout žádné zjednodušující předpoklady o povaze procesu vzniku dat. Na rozdíl od jednorozměrných pozorování, pro mnohorozměrná data není k dispozici žádný obecně uznávaný jednotný přístup k NP statistice. Plánujeme studovat tzv. hloubku dat – důležitý statistický koncept, který umožňuje návrh NP metod pro mnohorozměrná data. Teorie související s hloubkou dat však není dostatečně rozvinutá.

Náš předběžný výzkum ukázal, že geometrii jsou už po desetiletí využívány metody překvapivě podobné hloubce dat, vyvinuté nezávisle na výzkumu v matematické statistice. Plánujeme důkladně prozkoumat tyto souvislosti a využít je k položení pevných matematických základů jak pro hloubku, tak pro NP analýzu vícerozměrných dat. Naším hlavním cílem je sjednocení mnohorozměrné statistiky s částmi konvexní geometrie. V prvních krocích bude množství málo známých výsledků z geometrie i) zdokumentováno, ii) komunikováno, a iii) adaptováno statistické teorii a praxi.";Univerzita Karlova / Matematicko-fyzikální fakulta;SK;6868169;Mgr.;Stanislav;Nagy;Daniel;Hlubinka;3659372;0000-0003-4016-3632;C-6385-2017;6508148244;Irène;Gijbels;;;;
Přestože v 50 % případů rakoviny je zachovaná wild type forma proteinu p53, je jeho funkce často omezená. Navzdory mnoha dostupným informacím o p53, mechanismy vedoucí k této inaktivaci nejsou známe. K identifikaci klíčových faktorů podílejících se na p53 inaktivaci bude využit screening pomocí CRISPR-Cas9 knock-outových a aktivačních knihoven. U nejzajímavějších genů bude popsán mechanismus inaktivace p53. Nefunkční p53 je charakteristická omezenou schopností regulovat své cílové geny, proto bude dále prozkoumaná role specifické a nespecifické vazby a vliv nespecifické vazby na regulaci funkce p53 pomoci metody CHIP-seq. Dále budou studovány hlavní regulátory p53, proteiny HDM2 a HDMX. Pomocí metody HDX prozkoumáme alosterické změny proteinů vedoucí k přepnutí funkce z negativních na pozitivní regulátory p53. Výsledkem této práce bude objasnění mechanismů inaktivace p53. Výsledky mohou přispět k vývoji nových léčiv, které neaktivují přímo p53, ale ovlivňují další procesy modifikující aktivitu p53.;Masarykův onkologický ústav;SK;;Mgr.;Lucia;Hároníková;Václav;Brázda;5700612;;;;;;;;;
V posledních letech lze pozorovat ohromný nárůst nasazení modelů a technik umělé inteligence do běžného života. Na druhou stranu, tyto modely a algoritmy mohou být manipulovány nebo přímo napadeny útočníkem a způsobit tak nesprávné nebo dokonce nebezpečné chování různých systémů. Teorie her může těmto modelům umělé inteligence poskytnout potřebnou robustnost v prostředí s protivníkem, avšak pro mnoho dynamických her s neurčitostí a neúplným pozorováním, které přirozeně odpovídají reálnému světu, neexistují praktické algoritmy. Tento projekt si tak klade za cíl zlepšit možnosti nasazení herně-teoretických algoritmů v praxi pomocí (1) identifikace podtříd částečně pozorovatelných stochastických her, které umožňují návrh aproximativních algoritmů a pomocí (2) návrhu, implementace a experimentální evaluace nových doménově nezávislých algoritmů pro výpočet aproximativně optimálních strategií pro hry z těchto tříd.;České vysoké učení technické v Praze / Fakulta elektrotechnická;SK;;doc. Mgr.;Branislav;Bošanský;;;;;;;;;;;;
"U prokaryot je nově přepsaná RNA okamžitě navázána na ribozomy a transkripce je tak přímo spřažena s translací. To je v přímém kontrastu s transkripcí a translací u eukaryot, kde jsou oba procesy odděleny jadernou membránou. Některé ds DNA viry se nicméně replikují v cytoplasmatických továrnách infikovaných eukaryotických buněk, což zvyšuje pravděpodobnost toho, že by transkripce u virů mohla být přímo spřažena s translací na hostitelských ribozomech. 
Předmětem tohoto projektu je objasnění mechanismu transkripčně-translačního spřažení a lepší pochopení mechanismů genové regulace u bakterií. 
Po biochemické stránce charakterizujeme spřažení transkripce a translace u bakterií a strukturně popíšeme spřažené komplexy pomocí kryo-elektronové mikroskopie. 
Naším cílem je otestovat hypotézu, že replikace cytoplasmatických DNA virů vyžaduje spřažení transkripce a translace. Kryo-elektronová tomografie bude využita na vizualizaci in situ uspořádání ribozomů ve virových továrnách u infikovaných buněk. Naše strukturní studie může vést k novým farmakologickým přístupům inhibice virových infekcí";Masarykova univerzita / Středoevropský technologický institut;SK;;Mgr.;Gabriel;Demo;Michaela;Wimmerová;5522064;0000-0002-7108-4198;A-4114-2010;6603457583;;;;;;
"Jednoduchá dvouhlíková molekula plynného ethylenu reprezentuje jeden z hlavních fytohormonů. Jeho hladiny jsou regulovány úzce kontrolovaným biosyntetickým krokem vedoucím k produkci 1-aminocyklopropan-1-karboxylové kyseliny (ACC) a její následnou konverzi na ethylen. ACC, jako jednoduchá molekula, plní kromě úlohy ethylenového prekurzoru mnohem více funkcí; některé současné studie jej pokládají za samostatnou signální molekulu. Předkládáme projekt k získání nových poznatků o ACC prostřednictvým zkoumání změn ACC metabolomu vlivem různých abiotických stresů, jiných fytohormonů a změněného genetického pozadí. Také chceme identifikovat nové sloučeniny zapojené do metabolizmu ACC, se speciálním zaměřením na ACC konjugáty. Aby jsme dosáhli těchto cílů, bude zapotřebí vytvořit nové metody profilování ACC pro přesnou kvantifikaci, spolu se syntézou známých a také nových konjugátů a jejich biologické testování.";Univerzita Palackého v Olomouci / Přírodovědecká fakulta;SK;4486005;Mgr;Michal;Karady;Karel;Doležal;5991803;0000-0003-4938-0350;H-2436-2014;;;;;;;
